Қандай масалалар тадбиркорларни қийнамоқда?

Бизнес-Омбудсманнинг Тошкент вилояти ходимлари тадбиркорларнинг ҳуқуқлари ва қонуний манфаатларини ҳимоя қилиш билан бирга уларнинг мурожаатларини таҳлил этмоқда.

Хусусан, жорий йилнинг ўтган даврида улардан ўттизга яқин ер ва кредит ажратиш масаласидаги мурожаатлари қабул қилинди. Шунингдек, коммуникация тармоқларига уланиш, газ, электр, сув ва бошқа масалалар ҳам долзарблигича қолмоқда. 

– Кредит масаласидаги мурожаатлар билан ишлаш жараёнида кўп ҳолларда банк ходимлари тадбиркорни қўллаб-қувватлаб унинг муаммоларини ҳал қилиш ўрнига берилган кредитларни ундириш чораларни кўриш билан банд бўлиб қолмоқда, – дейди Бизенс-Омбудсман бош инспектори Д.Юнусжонов. – Мисол учун, банкдан олинган чет эл валютаси ҳисобидан, Хитойдан халқ истеъмоли товарлари ишлаб чиқарувчи ускуналар олиб кирган тадбиркор февралда ускунани ўрнатиш ва ишга туширишни режалаштирган эди. Лекин, хитойлик мутахассисни келиши номаълум муддатга чўзилмоқда. Банк маъмурияти эса, кредит шартномасига кўра кредит фоизлари ва асосий қарзларни график асосида тўлашни талаб қилмоқда. Бундай ҳолатларда муаммога банк-мижоз эмас, балки банк-шерик муносабати асосида эътибор берилса, мақсадга мувофиқ бўларди.

Янгийўл туманидан рўйхатдан ўтган “Промеат” корхонаси давлатимиз раҳбарининг “Ҳар бир оила – тадбиркор” дастури асосида банкдан кафолат хатлари асосида 5 нафар ташаббускор фуқарога 2019 йил июнь ойида 149.1 миллион сўмлик наслли қорамол етказиб берган. Кафолат хатларида 3 банк иш кунидан 5 банк иш кунигача бўлган муддатларда тўловларни ўтказиб бериш кўрсатилган бўлса-да, жамият бир неча маротаба юқори ташкилотларга мурожаат қилган бўлишига қарамай пул маблағлари ўтказиб берилмаган.

Эътибор беринг, корхона фақат асосий қарзни талаб қилмоқда. Агар банкнинг шунча маблағи жамиятда асоссиз ушлаб турилганда банк фоиз ва устама жарималар билан ундириб олиш учун бор имкониятларни ишга солган бўлар эди.

Бизнес-Омбудсман девони ходимлари аралашувидан сўнг масала ижобий ҳал этилди.

Тадбикорлик субьектларини коммуникация тармоқларига уланиши борасида ҳам қуйи поғоналарда бир томонлама ендашув яъни ўзлари фаолият юритаётган соҳанинг манфаатларини кўзлаб иш юритиш ҳолатлари кўплаб учрамоқда. Хусусан, Бизнес-Омбудсман девонига “Меҳнат агро” да тушган мурожаатда туман газ таъминоти идораси унга тегишли бўлган иссиқхонани қишки мавсумда газ тармоғидан узилиши тўғрисида талабнома юборгани, жамият етиштирган маҳсулотларини экспортга йўналтириши режалаштирилганлиги, маҳсулотни белгиланган муддатда етказиб берилмаса ҳамкорлари чоралар кўриши, 100 дан ортиқ ишчи ва хизматчиларнинг маошларини тўлашда ҳам муаммолар юзага келиши мумкинлигини билдирилган. Бизнинг аралашувдан сўнг экспорт маҳсулотлари ишлаб чиқарувчи корхоналар газ таъминоти билан узлуксиз таъмиланиши кафолатлангани тўғрисида жавоб хати олинди.

Бу бир корхона мисолида. Бу борада жойларда бўлган учрашувлар ва оғзаки мурожаатларга шу жавоб хати асосида тушунтириш берилиб корхоналарнинг муаммолари ҳал этилди.

– Бизга тадбиркорларнинг ҳуқуқлари ва уларнинг қонуний манфаатларини ҳимоя қилиш юклатилган бўлиб, аксарият холларда тадбиркорлар ер кредит ва бошқа масалаларда бевосита мурожаат қилиш ҳолатлари ҳам учраб туради, – дейди Бизенс-Омбудсман бош инспектори Д.Юнусжонов. – Қайси ҳолатда ким томонидан ҳуқуқингиз бузилди? деб сўралса “имтиёзли кредит сўрасам йўқ дейишди”, менга ер керак, лекин “аукционда оласиз” деган мазмунда жавоб олдим деб мурожаат қилинмоқда.

Демак, жойларда банк, кадастр ва бошқа идораларнинг консалтинг хизматларини янада яхшилаш шарт. Тадбиркорларни ўзларини қизиқтирган масалалар бўйича идорама–идора юришларини олдини олиб, уларга қулайлик туғдириш мақсадида бу хизматларни жойларда Давлат хизматлари марказларининг малакали ходимлари бажарса кўпчиликка маъқул бўларди.