Австралиялик олимлар янги коронавирус ўстиришди

Австралиялик олимлар янги коронавирусни муваффақият билан ўстира олдилар, ушбу натижа Хитойда тарқалган касалликка қарши курашда халқаро лабораторияларни муҳим маълумотлар билан таъминлаш имконини беради, деб хабар қилинади Мельбурн шаҳридаги Доэрти институти сайтида. 

Вирусни ўстириш учун бир бемордан олинган вирус намуна сифатида фойдаланилди. Бу ушбу тоифадаги вирус Хитойдан ташқарида ўстирилган илк ҳодисадир. 

"Хитой ҳукумати янги коронавируснинг генитик кетма-кетлигини эълон қилган эди, бу диагностика учун жуда муҳимдир, лекин ҳақиқий вируснинг борлиги, энди бизга барча таҳлил усулларини аниқлаш ва текшириш, шунингдек уларнинг сезгирлигини ва ўзига хослигини таққослаш имконини беради – бу диагностика учун инқилобдир ", дея таъкидлади вирусларни аниқлаш бўйича лаборатория раҳбари доктор Жулиан Дрюс.

Унинг айтишича, мазкур ўстирилган вирусдан Австралияда касалланишни аниқлаш учун фойдаланилади. Ушбу вирусдан намуналар шунингдек, Жаҳон соғлиқни сақлаш ташкилоти билан ҳамкорлик қилаётган лабораторияларга ҳам берилади. 

Айни пайтда Хитойда тарқалган янги коронавирусдан вафот этганлар 132 кишига етди, Касалликка чалинган сони қарийб 6 мингтани ташкил этади.