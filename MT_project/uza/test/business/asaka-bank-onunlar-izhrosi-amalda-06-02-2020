Асака банк: қонунлар ижроси амалда

“Асака” банки Бош офис, филиалларнинг ҳуқуқшунослари ва кредит бўлими ходимлари учун “Нотариат тизими тубдан ислоҳ қилиниши муносабати билан Ўзбекистон Республикасининг айрим қонун ҳужжатларига ўзгартириш ва қўшимчалар киритиш тўғрисида”ги Ўзбекистон Республикасининг Қонуни ижросини таъминлаш бўйича назарий ва амалий семинар ўтказилди.

Унда 2020 йил 14 январдаги ЎРҚ-606-сонли Қонун мазмун-моҳияти мутахассислар иштирокида атрофлича ўрганилиб, таҳлил қилинди.
Шунингдек, Ўзбекистон Республикаси Гаров реестри, ундан фойдаланиш қулайликлари ва афзалликлари ҳам муҳокама қилиниб, ундан фойдаланиш бўйича амалий ва техник кўрсатмалар берилди. Семинарга Ўзбекистон Республикаси Марказий Банки, Адлия Вазирлиги ҳамда Давлат нотариуси мутахассислари ҳам таклиф этилди.


Банк ахборот хизмати
Реклама ҳуқуқи асосида