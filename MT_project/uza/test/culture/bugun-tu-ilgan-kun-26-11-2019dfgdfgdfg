Бугун туғилган кун

26 ноябрь

Ўзбекистон халқ артисти Муножат Йўлчиева 1960 йил 26 ноябрда Андижон вилояти Булоқбоши туманида туғилган. 

Муножат Йўлчиева дунё санъат ихлосмандларига ўзбек миллий мусиқаси, мақом санъатини юксак савияда тақдим этиб келаётган хонанда саналади. Унинг ижроси ғоят мукаммаллиги, самимияти, миллий санъатимизнинг бой мактаб ва анъаналарига таянилгани, энг муҳими эса доимо жонли ижрога асослангани билан қадрлидир.

Дунёнинг нуфузли концерт залларини кўп бора забт этган санъаткор халқимизнинг юрагидан ҳам чуқур жой олган.
