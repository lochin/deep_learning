Зарур шароит яратилса, улардан чемпионлар чиқади

Самарқанд вилояти сув спорти тури бўйича ихтисослаштирилган болалар-ўсмирлар спорт мактабида 500 га яқин ўғил-қиз сув спорт турлари билан шуғулланиб келмоқда.

“Дельфин” сув спорти мажмуасида жойлашган мактабда сузиш, синхрон сузиш, сув полоси, сувга сакраш каби спорт турлари бўйича машғулотлар ўтказилади. Мактабнинг академик эшкак эшиш ҳамда байдарка ва каноэда эшкак эшиш турлари бўйича машғулотлари Самарқанд эшкак эшиш каналида олиб борилади.
– Мактаб тарбияланувчиларининг 50 фоизга яқини қизлардир, - дейди директор Комил Толипов. – Эътиборлиси, улар турли мусобақаларда совринли ўринларни эгаллаб келмоқда. 2019 йил декабрь ойида Тошкентда ўтказилган Ўзбекистон кубогида ўқувчиларимиз Умида Собирова ва Фотима Усмонова синхрон сузиш баҳсларида ғолибликни қўлга киритди. Умуман, ўтган йил мактабимиз жамоаси учун омадли йил бўлди. Таиландда ўтказилган Осиё кубогида ҳам мактабимиз вакиллари Шоҳжаҳон Нажмиев ва Шаҳзод Нурманов мамлакатимиз терма жамоаси таркибида иштирок этиб, академик эшкак эшиш бўйича тўртлик баҳсларида ғолиб бўлди. Мактабимиз вакиллари 2019 йилда мамлакат миқёсидаги мусобақаларда 179 та медални қўлга киритди. Шундан 36 таси олтин, 51 таси кумуш, 90 таси бронза медалларидир. 2020 йилда жамоамиз бундан-да юксак марраларни кўзламоқда.Мактабнинг асосий базаси ҳисобланган “Дельфин” сув спорти мажмуасида айни пайтда 2 та ёпиқ сув ҳавзаси мавжуд. Сузиш, синхрон сузиш, сув полоси турлари бўйича машғулотлар учун етарли шароитлар яратилган. Аммо сувга сакраш турига қизиққан ёшлар махсус жиҳозларсиз машғулот ўтказишга мажбур бўлаётир. Шунга қарамай, мазкур тур бўйича ёшлар ўз истеъдодини намойиш этмоқда. Агар зарур шароит бўлса, улар орасидан ҳам халқаро мусобақалар ғолиблари чиқиши шубҳасиз. Мактаб фаолияти билан танишиш чоғида мажмуада махсус ҳавони тозалаш воситалари (вентиляция) зарурлигига гувоҳ бўлдик. Чунки, ичкаридаги намлик бино деворларига зарар етказиш билан бирга спортчилар, трибунадаги томошабинларнинг нафас олишида бир мунча қийинчилик туғдирмоқда.
Мактабнинг асосий базаси ҳисобланган “Дельфин” сув спорти мажмуасида айни пайтда 2 та ёпиқ сув ҳавзаси мавжуд. Сузиш, синхрон сузиш, сув полоси турлари бўйича машғулотлар учун етарли шароитлар яратилган. Аммо сувга сакраш турига қизиққан ёшлар махсус жиҳозларсиз машғулот ўтказишга мажбур бўлаётир. Шунга қарамай, мазкур тур бўйича ёшлар ўз истеъдодини намойиш этмоқда. Агар зарур шароит бўлса, улар орасидан ҳам халқаро мусобақалар ғолиблари чиқиши шубҳасиз. Мактаб фаолияти билан танишиш чоғида мажмуада махсус ҳавони тозалаш воситалари (вентиляция) зарурлигига гувоҳ бўлдик. Чунки, ичкаридаги намлик бино деворларига зарар етказиш билан бирга спортчилар, трибунадаги томошабинларнинг нафас олишида бир мунча қийинчилик туғдирмоқда.
