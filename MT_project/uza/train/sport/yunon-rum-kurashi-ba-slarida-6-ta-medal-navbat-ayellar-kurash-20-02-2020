Юнон-рум кураши баҳсларида 6 та медаль, навбат аёллар курашига

Ҳиндистоннинг Нью-Деҳли шаҳрида спорт курашлари бўйича ўтказилаётган Осиё чемпионатининг юнон-рум кураши бўйича баҳслари якунланди.

Мазкур йўналишда Елмурат Тасмурадов олтин, Жасурбек Ортиқбоев ва Маҳмуд Бахшуллоев кумуш, Исломжон Баҳромов, Жалгасбай Бердимуратов ҳамда Муҳаммадали Шамсиддинов бронза медали билан тақдирланди. 

Шу тариқа Ўзбекистон терма жамоаси 1 олтин, 2 кумуш 3 бронза медалини жамғарган ҳолда умумжамоа ҳисобида иккинчи ўринни эгаллади.

Бугун 20 февраль куни чемпионатнинг аёллар кураши бўйича баҳслари ўтказилади. Мусобақанинг дастлабки кунида беш нафар спортчимиз медаллар учун кураш олиб боради:

-50 кг: Даулетбике Яхшимуратова – Хсиао Чинг Чен (Хитой Тайпейи)

-55 кг: Шоҳида Аҳмедова – Кана Хигашикава (Япония)

-59 кг: Гулнора Тошпўлатова – Батцецег Алтанцецег (Мўғулистон)

-68 кг: Азода Есбергенова – Наруха Мацуюки (Япония)

-76 кг: Мухлиса Нормўминова – Айпери Медет қизи (Қирғизистон).
