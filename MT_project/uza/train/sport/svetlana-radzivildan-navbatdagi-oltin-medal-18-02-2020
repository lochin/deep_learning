Светлана Радзивилдан навбатдаги олтин медаль

Францияда енгил атлетика бўйича “Meeting elite en salle féminin du Val dʼOise” халқаро турнирда ҳамюртимиз Светлана Радзивил олтин медални қўлга киритди.

Ўзбекистон терма жамоасининг энг моҳир атлетларидан бири бўлган Светлана баландликка сакраш баҳсларида 1,93 метр натижа қайд этди ва шоҳсупанинг юқори поғонасидан жой олди. Афсуски, мазкур йўналишда иштирок этган яна бир спортчимиз – Надия Дусанова 1,81 метр натижа билан олтинчи ўринни эгаллади.

Шунингдек, мусобақада Женил Шепер (Сент-Люсия) кумуш, Алина Шух (Украина) бронза медални қўлга киритди.
