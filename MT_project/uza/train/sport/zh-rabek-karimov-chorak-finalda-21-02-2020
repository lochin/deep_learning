Жўрабек Каримов чорак финалда

Қозоғистонда Халқаро теннис федерацияси (ITF) томонидан ташкил этилган “Фьючерс” туркумидаги мусобақада ҳамюртимиз Жўрабек Каримов чорак финалга чиқди.

Соврин жамғармаси 25 минг АҚШ долларини ташкил этувчи ушбу турнирнинг илк босқичида Жўрабек беларуслик Иван Лютаревични 3:6, 6:4, 7:6, иккинчи даврада мезбон теннисчи Григори Ломакинни 7:6, 6:2 ҳисобида мағлубиятга учратишга муяссар бўлди.

Теннисчимиз ярим финал йўлланмаси учун ўтадиган ўйинда россиялик Савриян Данилов билан ўзаро куч синашади.
