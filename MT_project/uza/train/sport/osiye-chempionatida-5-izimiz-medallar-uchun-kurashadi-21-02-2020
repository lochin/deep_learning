Осиё чемпионатида 5 қизимиз медаллар учун курашади

Ҳиндистоннинг Нью-Деҳли шаҳрида спорт курашлари бўйича Осиё чемпионатининг аёллар кураши баҳслари қизғин паллага кирди.

Бугун 5 спортчи қизимиз медаллар учун гиламга чиқади. Жумладан, 53 килограмм вазн тоифасида Актенге Кеунимжаева мўғилистонлик Отгонжаргал Ганбаатарга, 57 килограмм вазн тоифасида Севара Эшмуратова япониялик Рисако Каваига, 62 килограмм вазн тоифасида Арухан Жумабаева мўғилистонлик Номин Ерденега, 65 килограмм вазн тоифасида Набира Есенбаева мўғилистонлик Болортунгалаг Зоригтга, 72 килограмм вазн тоифасида Светлана Оқназарова қозоғистонлик Жамила Бакбергеновага қарши курашади.
Чемпионатнинг аёллар кураши бўйича вазни 50 килограммгача бўлган полвонлар ўртасида ҳамюртимиз Даулетбике Яхшимуратова бронза медалига сазовор бўлди.
