Ухан шаҳри мэри истеъфога чиқишга тайёрлигини айтди

Ухан шаҳри мэри Чжоу Сяньван коронавирусга қарши кураш бўйича шаҳарни ёпиш билан боғлиқ чора-тадбирлар халқ норозилигига сабаб бўлса, ўзи ҳам, Ухань партия қўмитаси котиби Ма Гоцян ҳам истеъфога чиқишга тайёрлигини айтди. 

Бу ҳақда у Хитой марказий телевидениесидаги чиқиши давомида фикр билдирган. “Асосийси бу чоралар самара бериб, одамларнинг хавфсизлигини таъминлай олишида”, деди у. Шунингдек, Чжоу Сяньван вирус тарқалишининг илк палласида бу ҳақда зудлик билан маълум қилинмаганини тан олди.