Ироқ: норозилик намойишларида 10 дан ортиқ киши ҳалок бўлди

Сўнгги икки кунда Ироқдаги норозилик намойишлари иштирокчиларининг 12 нафари хавфсизлик кучлари билан кечган тўқнашувларда ҳалок бўлди.

“Al Arabiya” хабарига кўра, пойтахт ва бошқа шаҳарларда намойишчиларнинг полиция билан тўқнашувида камида 230 киши жароҳатланган.

Маълумот ўрнида, 24 январь куни Ироқнинг Бағдод ва бошқа шаҳарларида америкалик ҳарбийларнинг мамлакатни тарк этиши талабида норозилик намойиши ўтказилганди.
