Россияда Идлибдаги вазият муҳокама қилинади

Туркия ташқи ишлар вазири Мавлуд Човушўғли Идлибдаги вазиятни муҳокама қилиш учун яқин кунларда турк делегацияси Россия пойтахтига боришини маълум қилди.

Бу ҳақда “РИА Новости” хабар тарқатган.

Эслатиб ўтамиз, душанба куни Сурия армияси томонидан берилган артиллерия зарбаларидан сўнг 5 нафар турк аскари ҳалок бўлгани айтилган, шундан сўнг Туркия ҳаво кучлари зарбалари туфайли 100 дан ошиқ суриялик ҳарбийлар йўқ қилингани маълум қилинганди.