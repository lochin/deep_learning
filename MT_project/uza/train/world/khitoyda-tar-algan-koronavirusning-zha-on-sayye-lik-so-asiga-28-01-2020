Хитойда тарқалган коронавируснинг жаҳон сайёҳлик соҳасига келтирадиган зарари тахмин қилинмоқда

Мутахассисларнинг таъкидлашича, ҳадемай Хитойда сайёҳлик соҳасида йил якунлари эълон қилинади. Одатда бундай ҳисоб-китоблар хитойликларнинг янги йил байрамидан кейин амалга оширилади. Бу вақтда Чин мамлакати аҳолисининг катта қисми саёҳатга чиқади. Буни дунёдаги энг йирик сайёҳлик оқими, дейиш мумкин. 

2015 йилда бошқа мамлакатларга саёҳат қилган Хитой аҳолисининг сони 100 миллион кишини ташкил этган эди, 2020 йилда эса бу рақам 160 миллионга етиши кутилмоқда. 2018 йилда хорижга саёҳатга чиққан хитойликлар 288 миллиард доллар харажат қилган. 

Хитой туристларига нисбатан қўрқувнинг тарқалиши дунёдаги минглаб корхоналарнинг фаолиятига салбий таъсир этиши мумкин, ушбу корхоналарнинг юз минглаб ишчилари маоши ҳам кутилгандек бўлмайди, дейилади ушбу хабарда.