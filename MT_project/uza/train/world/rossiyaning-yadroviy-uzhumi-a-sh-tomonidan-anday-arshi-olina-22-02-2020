Россиянинг ядровий ҳужуми АҚШ томонидан қандай қарши олинади?

Пентагон Россия Европага ядровий зарба берганда уни қайтариш учун Америка Қўшма штатлари томонидан жавоб ҳужумини амалга ошириш бўйича унчалик “катта бўлмаган” ҳарбий машқ ўтказди. Бу ҳақда Пентагон вакили маълум қилган.

Унинг таъкидлашича, машқ сценарийси Европада кутилмаган вазиятни назарда тутади. Унда Россия билан уруш бўлаётган ҳолат тасвирланган, яъни Россия кам қувватли ядро қуролларидан НАТО ҳудудидаги объектларга чекланган миқдорда ҳужум қилишга қарор қилади. Бундай вазиятда АҚШнинг жавоб ҳужумини қандай ташкил этиши ва амалга ошириш амалиёти кўриб чиқилди, дейилади мазкур хабарда.
