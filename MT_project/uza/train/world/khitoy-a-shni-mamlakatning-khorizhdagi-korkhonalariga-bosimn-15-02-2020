Хитой АҚШни мамлакатнинг хориждаги корхоналарига босимни тўхтатишга чақирди

Хитой АҚШни мамлакатнинг хориждаги корхоналарига асоссиз ўтказилаётган босимни зудлик билан тўхтатишга чақиради, деди ташқи ишлар маҳкамаси расмий вакили Гэн Шуан онлайн-брифингда.

“Хитой ҳукумати ҳамиша корхоналарга ташқи ҳамкорликда халқаро меъёрларга ва маҳаллий қонунларга ҳурмат билан муносабатда бўлишни уқтиради”, деди дипломат.

Риа Новостига хабарига кўра, у: “Бундай бошбошдоқлик АҚШнинг ўзи олқишловчи бозор иқтисоди мезонларини очиқчасига инкор қилиш бўлиб, АҚШ обрўига, пировардида эса, америкалик компаниялар манфаатига путур етказади”, деб таъкидлаган.
