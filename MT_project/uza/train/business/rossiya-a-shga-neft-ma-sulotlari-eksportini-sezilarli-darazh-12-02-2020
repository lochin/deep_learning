Россия АҚШга нефть маҳсулотлари экспортини сезиларли даражада оширди

Кейинги икки йил давомида ва айниқса, 2019 йилда Россия АҚШга нефть маҳсулотлари экспортини сезиларли даражада оширди.

Россия, ҳатто, ўтган йилнинг октябрида АҚШга нефт етказиб берувчи мамлакатлар ичида Канададан кейинги иккинчи ўринга чиқиб олди.

Бу фактлар АҚШ Энергетика вазирлиги қошидаги агентлик томонидан қайд этилди, дейилади Германиянинг “Die Welt” газетаси хабарида.

“Ноябрда Россия АҚШга нефть маҳсулотлари етказиб беришда рекорд даражани қайд этди, буларнинг барчаси санкцияларнинг дунё бозоридаги маҳсулотлар оқимига таъсири туфайли”, деб ҳисоблайди газета.
