Коронавирус сабаб Хитойда Apple маҳсулотларига талаб пасайиб кетди

Apple компанияси Хитойда коронавирус тарқалгани сабабли дунё бўйича iPhone етказиб беришни қисқартирди. Бу ҳақда компаниянинг расмий сайти маълум қилди.

Баёнотда айтилишича, вируснинг тарқалиши Apple нинг Хитойдаги корхоналари фаолиятини анчайин сусайтириб юборди. Шунинг учун смартфонлар етказиб бериш жараёнида узилишлар рўй бермоқда. Шунингдек, компаниянинг даромади ҳам камайган.

Бундан ташқари, Хитойда Apple маҳсулотларига талаб ҳам пасайиб кетган. Appleнинг ҳамда ҳамкорларининг Хитойдаги барча савдо дўконлари ёпилган. Ишлаётган дўконлар ҳам харидорлар камлигидан иш соатини қисқартирган, дейилади хабарда.