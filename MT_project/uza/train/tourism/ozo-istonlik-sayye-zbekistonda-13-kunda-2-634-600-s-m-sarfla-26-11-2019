Қозоғистонлик сайёҳ: Ўзбекистонда 13 кунда 2 634 600 сўм сарфладик

Деярли бир йилдан буён Виталия Хон бутун дунё бўйлаб доимий саёҳатда. У саёҳатни февраль ойида Санкт-Петербургдан бошлади.

– Сафарнинг бошланишига сабаб Лондонга 499 рублга харид қилинган чипталар бўлди, – дейди Виталия. – Кейин эрим билан 17 давлатга, яъни Англия, Франция, Германия, Испания, Норвегияга бордик, шу жумладан Ўзбекистонга ташриф буюрдик.

Қозоғистондан Ўзбекистонга ўтаётганда божхона постларида ҳамма нарса тартибли эканлигини кўрдик, аммо, у ердаги ходимлар инглиз тилини деярли билишмайди. Сайёҳга транспорт, нархлар ҳақида аниқ маълумот керак, улар эса бизга керакли маълумотларни бера олишмади. Айтганча, транспорт ҳақида. Мамлакатингизда кўпчилик машиналар оқ рангда экан. Сабаби нима? Улар сотувда арзонроқми, ёки ёзда иссиққа тоқат қилиши осонроқми?

Рус тилида деярли қийналмадик. Биз учрашган ҳар бир киши рус тилини яхши биларди.

Энг эсда қоларли жойлардан бири бу бозорлар бўлди. Тошкент деса хаёлимизга “Чорсу” келади. Биз ёзда келмаганимиз учун бозорда одам кўп эмас эди. Маҳсулотларга келсак улар биз кутганимиздан қимматроқ экан.

Тошкентга ташриф буюрган барча туристларга Мустақиллик майдони, Тошкент телеминораси, Хотира ва қадрлаш майдони, Бобур номидаги марказий экопаркга, Минор масжидига ва Рим-католик черковига боришни маслаҳат берамиз.

Ўзбекистонда 13 кун давомида бешта вилоятга боришга улгурдик. Шу вақт давомида 2 634 600 сўм сарфладик.