Катта шаҳарларда яшашнинг ҳам ўз тартиб-қоидалари бўлади

Компюьтер даҳоси, марҳум Стив Жобснинг онколог шифокори Дэвид Агус Москва мэрининг расмий сайтига интервью бериб, шаҳарликлар соғлом ҳаёт кечиришлари учун тўртта қоидага қатъий амал қилишлари кераклигини айтиб ўтди. 

Шифокорнинг таъкидлашича, катта шаҳарларда яшаётган одамлар бўш вақтини табиат қўйнида, ўрмонларда ёки боғларда ўтказишни ҳамда кўпроқ ҳаракатда бўлишларини маслаҳат берган.

“Биз амалда мускуллар қисқариши ҳисобига яшаймиз. Шу боис, соғлиқ учун ҳаракатда бўлиш жуда зарур “, — дейди у.

Агус шунингдек, дам олишнинг ҳам муҳимлигини таъкидлаб ўтган. Дам олишга ҳеч бўлмаганда бир кунда камида ярим соат вақт ажратиш лозим. Унинг айтишича, кун бўйи тўпланиб қолган чарчоқни бартараф қилиш учун бироз ўқиш ёки шунчаки деразага қараш керак.

Агуснинг мегаполисдаги яна бир ҳаётий тамойили, бу кун тартибига амал қилишдир. Врач кунига уч марта овқатланишни маслаҳат беради.

“Ортиқча вазн пайдо бўлиш ортидан миянинг фаоллиги пасаяди “, — дейди Агус.

Шунингдек, у ҳар куни бир вақтда ухлашга ва бир вақтда уйғонишга ўрганиш кераклигини маслаҳат берди.