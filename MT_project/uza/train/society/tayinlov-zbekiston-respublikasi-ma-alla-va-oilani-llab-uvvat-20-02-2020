ТАЙИНЛОВ: Ўзбекистон Республикаси Маҳалла ва оилани қўллаб-қувватлаш вазирлигида расмий тайинловлар амалга оширилди

Ўзбекистон Республикаси Президентининг 2020 йил 18 февралдаги “Жамиятда ижтимоий-маънавий муҳитни соғломлаштириш, маҳалла институтини янада қўллаб-қувватлаш ҳамда оила ва хотин-қизлар билан ишлаш тизимини янги даражага олиб чиқиш чора-тадбирлари тўғрисида”ги ПФ-5938-сонли фармони билан Ўзбекистон Республикаси Маҳалла ва оилани қўллаб-қувватлаш вазирлиги ташкил этилди.

Шунингдек, Ўзбекистон Республикаси Президентининг 2020 йил 18 февралдаги “Ўзбекистон Республикаси Маҳалла ва оилани қўллаб-қувватлаш вазирлиги фаолиятини ташкил этиш тўғрисида”ги ПҚ-4602-сонли қарори асосида мазкур вазирликнинг асосий вазифалари белгилаб берилди.

Ўзбекистон Республикаси Президентининг 2020 йил 18 февралдаги “Р.Т.Маматовни Ўзбекистон Республикаси маҳалла ва оилани қўллаб-қувватлаш вазири лавозимига тасдиқлаш тўғрисидаги”ги ПФ-5940-сонли фармони асосида
Маматов Раҳмат Тошназарович– Ўзбекистон Республикаси маҳалла ва оилани қўллаб-қувватлаш вазири лавозимига тасдиқланди.

Ўзбекистон Республикаси Президентининг 2020 йил 18 февралдаги “Ўзбекистон Республикаси Маҳалла ва оилани қўллаб-қувватлаш вазирининг ўринбосарларини лавозимга тайинлаш тўғрисида” ги ПҚ-4608-сонли қарори асосида:
Боситхонова Элмира Эркиновна– Ўзбекистон Республикаси маҳалла ва оилани қўллаб-қувватлаш вазирининг биринчи ўринбосари лавозимига;
Турдиев Содиқжон– Ўзбекистон Республикаси маҳалла ва оилани қўллаб-қувватлаш вазирининг ўринбосари лавозимига;
Парпиев Ботир Раҳматович– Ўзбекистон Республикаси маҳалла ва оилани қўллаб-қувватлаш вазирининг ўринбосари лавозимига тайинланди.
Икромов Азизбек Исроиловичга Ўзбекистон Республикаси маҳалла ва оилани қўллаб-қувватлаш вазирининг ўринбосари вазифасини бажариш юкланди. У шунингдек, Ўзбекистон Республикаси ички ишлар вазирининг ўринбосари лавозимида ҳам фаолият юритади.

Маҳалла ва оилани қўллаб-қувватлаш

вазирлиги матбуот хизмати