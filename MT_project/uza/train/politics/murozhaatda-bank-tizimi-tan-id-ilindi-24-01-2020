Мурожаатда банк тизими танқид қилинди

Президенти Мурожаатномасида хусусийлаштириш, хорижий инвесторларни жалб этиш, қарздорликни камайтириш, давлат бошқарувидаги ташкилотларни ислоҳ қилиш, инвестицияларни жалб этиш, транспорт, энергетика, йўл, қурилиш, таълим соҳаларига ҳам алоҳида эътибор қаратилди. 

Фан тизими ва капитал бозорни ривожлантириш учун кескин чоралар кўрилиши керак. Буни ривожлантирмасак, маррага етолмаймиз. Афсуски банк тизими рақамли технологияларни қўллаш, янги банк маҳсулотларини жорий этиш ва дастурий таъминотлар бўйича замон талабларидан 10-15 йил орқада қолмоқда. Кимгадир бу ёқадими, ёқмайдими, банк тизими орқада қолаяпти. Эски тизимда ишлаяпмиз. Қонунимиз ҳам йўқ, ривожланишимиз ҳам йўқ, кадрларимиз ҳам йўқ. Қандай қилиб иқтисодиётни барқарор қиламиз. Токи банк соҳасида янги хизмат усуллари йўқ экан, деди Шавкат Мирзиёев.

Мурожаатномада 2020 йилдан бошлаб ҳар бир банкда кенг кўламли трансформация дастурлари амалга оширилиши, ресурс базаси, даромадни кўпайтиришга эътибор қаратилиши таъкидланди. 

Агар банк ўз мижозига бирорта хизмат таклиф этмаса у нима учун керак, деган мазмунда савол қўйди Президент.