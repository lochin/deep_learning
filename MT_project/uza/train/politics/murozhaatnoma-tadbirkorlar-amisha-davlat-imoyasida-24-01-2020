Мурожаатнома: Тадбиркорлар ҳамиша давлат ҳимоясида

Президентимиз Шавкат Мирзиёев Олий Мажлиснинг Сенати ва Қонунчилик палатасига йўллаётган Мурожаатномасида тадбиркорлик субъектлари ривожига қаратилган “Кичик ва ўрта бизнес” лойиҳасини ишлаб чиқиш таклифини илгари сурди.

Унга кўра, энди тадбиркорлар учун ер майдонлари, бўш ерлар ҳақида очиқ маълумотлар тақдим этилиб борилади. Умуман, тадбиркорлик фаолияти назорати бўйича 2020 йилнинг биринчи чорагидан илғор тажрибалар асосида замонавий тизим жорий этилади. Бу назорат натижаси бўйича масъул идоралар раҳбарлари ҳар чоракда ҳисобот бериб боради. 

Жиноий уюшма айбловини бекор қилиш вақти келди. Юзлаб тадбиркорлар бундай айбловлардан азият чекди. Уларга имкон ва шароит бериш зарур. Текширувлар эса охирги чоралар бўлиши даркор, деди давлатимиз раҳбари.