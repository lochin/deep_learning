Ўзбекистон кўплаб соҳалари 2020 йил якунигача рақамлаштирилади

Президент Шавкат Мирзиёевнинг Олий Мажлисга мурожаатномасида илм-фан ютуқларининг электрон платформаси яратилиши ҳақида тўхталиб ўтди. 

Зеро, электронлашув замонавий дунёда, жаҳон иқтисодиётида муҳим ўрин тутаётган муҳим жараёндир. Бунда, илмий изланишларни кучайтириш, халқаро илмий марказлар билан ҳамкорликни йўлга қўйиш мақсадга мувофиқ. 

Шу мақсадда жорий йилда “Эл-юрт умиди” жамғармаси ҳисобидан 700 мутахассис давлат ҳисобилан чет элга юборилиб, малакаси оширилиши кўзда тутилган. 

Илм-фанга эътибор эса юртимизда туб бурилиш қилишимизга имкон беради. 2020 йилда транспорт, геология, таълим, архив каби соҳалар тўлиқ рақамлаштирилади. Йил якуни бўйича буни амалга оширмаган соҳа раҳбарлари ишдан кетди, деб қайд этди Давлатимиз раҳбари. 

Бу жараённинг таркибий қисми сифатида Тошкент шаҳрида “IT Park” барпо этилди. Бундай парклар Нукус,Наманган, Гулистон, Урганч шаҳарларида ҳам барпо этилмоқда. 

Ўзбекистонда рақамли иқтисодиётни яна ривожлантириш учун 1 миллион дастурчи тайёрланаётгани ҳам таъкидлаб ўтилди. 