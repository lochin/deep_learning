Брайль ёзувидаги китоблар топширилди

"Кўнгил кўзи" лойиҳаси доирасидаги китоблар карвонидан 100 нусхадан ортиқ 10 турдаги Брайль ёзувида чоп этилган ўқув қўлланмалари ва жаҳон адабиёти намуналари Фарғона шаҳридаги кўриш имконияти чекланган болалар учун ихтисослаштирилган давлат таълим муассасасига ва унинг Қўқон шаҳридаги филиалига топширилди. 

Таълим муассасаси раҳбари Нозимжон Ҳошимов тақдим этилган китоблар муассаса кутубхонаси фондини бойитиш билан бирга, ўқувчиларнинг дунёқарашини юксалтириш, таълим жараёнида юқори натижаларга эришишида муҳим омил бўлишини таъкидлади. 
