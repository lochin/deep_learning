Янги истеъдодларни кашф этилмоқда


“Камалак” юлдузлари” болалар ижодиёти фестивалининг Тошкент шаҳар босқичи бўлиб ўтди.


Республика “Камалак” болалар ташкилоти ташаббуси билан ташкил этиб келинаётган “Камалак” юлдузлари” болалар ижодиёти фестивали мамлакат миқёсида янги истеъдодларни кашф этиб, улар истеъдодини юзага чиқаришга хизмат қилиб келмоқда. 
“Камалак” юлдузлари” болалар ижодиёти фестивалининг Тошкент шаҳар босқичида ёш истеъдод эгалари ўз имконият ва маҳоратини намоён этди.
Тошкент шаҳрида 7 ёшдан 14 ёшгача бўлган болалар сони 276 минг 48 нафарни ташкил этади. Шундан 275 минг 995 нафари “Камалак” болалар ташкилотига аъзосидир. Ташкилот иқтидорли болаларни аниқлаш, уларни ҳар томонлама қўллаб-қувватлаш, уларнинг истеъдод ва маҳоратларини намоён қилишлари учун имконият яратиш, ёш авлоднинг маънавий оламини бойитиш борасида турли лойиҳаларни ўтказиб келмоқда. 
Болажонларнинг йил давомида интиқиб кутган лойиҳаси “Камалак” юлдузлари” фестивали болаларнинг санъат ва гўзалликка интилишини кучайтириш, миллий санъат анъаналари ва йўналишларини сақлаб қолиш, ривожлантиришга хизмат қилмоқда.
Фестиваль классика, вокал, халқ чолғулари, рақс, тасвирий ва амалий санъат, наср ва назм йўналишларида ўтказилди. Иштирокчилар учта ёш тоифасида, яъни 6-8, 9-12 ҳамда 13-15 ёш тоифасида баҳоланди. Якунда 6 йўналишда 24 нафар энг истеъдодли ўғил-қизлар Ўзбекистон Ёшлар иттифоқи Тошкент шаҳар кенгаши ҳамда “Камалак” болалар ташкилоти томонидан рағбатлантирилди.
