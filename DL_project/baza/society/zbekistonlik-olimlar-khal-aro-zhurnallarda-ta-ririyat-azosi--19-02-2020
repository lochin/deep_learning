Ўзбекистонлик олимлар халқаро журналларда таҳририят аъзоси бўлди

Ўзбекистон деганда жаҳон халқлари кўз ўнгида Ибн Сино-ю Бухорийлар, Хоразми-ю Термизийлар номлари гавдаланади. Улар яратиб кетган бой илмий меросдан бугун ҳам бутун дунё вакиллари озуқа олишади. 

Ана шундай буюк шахсларнинг авлодлари эканлигимиздан ҳамиша фахр туямиз. Биз ҳам уларга муносиб авлод бўлишга, мамлакатимиз номини дунё саҳналарида намойиш этишга интиламиз. 

Банк-молия академиясининг “Бухгалтерия ҳисоби, таҳлил ва аудит” кафедраси профессор-ўқитувчилари – Ҳотамов Комил Раббимович(И.ф.д., доцент,) ва Ибрагимов Абдугапур Каримович(И.ф.д., профессор,)ларнинг номларини халқаро журнал (International Journals of Multidisciplinary Research Academy (IJMRA)) таҳририяти аъзолари орасида кўриш биз учун қувончли хол. К.Р.Хотамов бир вақтнинг ўзида 2 та халқаро журнал – International Editorial Board of IJMIE ва International Editorial Board of IJRSS таҳририяти аъзоси бўлди. 

Асосийси, Ўзбекистон, Банк-молия академияси олимлари номларининг жаҳон олимлари қаторида ёнма-ён туриши аждодларга муносиб авлод бўлишга интилаётганлигимизнинг яна бир далилидир. 