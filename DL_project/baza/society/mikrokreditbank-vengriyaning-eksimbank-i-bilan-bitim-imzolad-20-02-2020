“Микрокредитбанк” Венгриянинг “Эксимбанк”и билан битим имзолади

Иқтисодий ҳамкорлик бўйича Ўзбекистон — Венгрия ҳукуматлараро комиссиясининг бешинчи йиғилиши бўлиб ўтди. Мазкур халқаро тадбирда “Микрокредитбанк” вакиллари ҳам иштирок этди.

Йиғилиш доирасида “Микрокредитбанк” ва Венгриянинг Экспорт-импорт банки (“Эксимбанк”) ўртасида ҳамкорлик битими имзоланди. Ушбу битим 10 йилгача бўлган муддатга 10 миллион евро миқдоридаги имтиёзли кредит маблағларини жалб қилишни кўзда тутиб, кичик ва ўрта бизнес субъектларини молиялаштириш ва банк моддий-техник базасини яхшилаш мақсадида техник ускуналар харид қилиш бўйича лойиҳаларни молиялаштиришни ўз ичига олади.

“Эксимбанк” Венгриянинг кредит ва импорт соҳасидаги етакчи молиявий ташкилотларидан бири бўлиб, венгриялик экспорт қилувчилар фаолиятини самарали молиялаштиради, кафолат ва суғурталар бериш орқали хизмат кўрсатади.

Банк ахборот хизмати 

Реклама ҳуқуқи асосида