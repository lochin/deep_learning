Икки тадбиркорга 1 миллиард сўмдан ортиқ маблағи қайтарилди

Бизнес-омбудсманга Тошкент шаҳридаги “Elegant Garment Textile” МЧЖ ва Тошкент вилоятидаги “Fashion Jeans Garment” МЧЖ томонидан қўшилган қиймат солиғи суммаси қайтарилмаётгани юзасидан мурожаат келиб тушди. 

Аниқланишича, “Солиқ тўловчиларга ноль даражали ставкани қўллаш натижасида ҳосил бўлган қўшилган қиймат солиғининг ортиқча суммасини солиқ тўловчининг банкдаги ҳисобварағига қайтариш тартиби тўғрисидаги низомни тасдиқлаш ҳақида”ги низомга асосан солиқ идоралари томонидан қўшилган қиймат солиғи қайтарилмаган. 

Вакил аралашувидан сўнг Давлат солиқ қўмитаси хулосасига асосан Молия вазирлиги ғазначилиги томонидан “Elegant Garment Textile” МЧЖга 835 миллион сўм ва “Fashion Jeans Garment” МЧЖга 378 миллион сўм қўшилган қиймат солиғи қайтарилиши таъминланди. 

Бизнес-омбудсман Матбуот хизмати