ТАЙИНЛОВ: Самарқанд вилояти Маҳалла ва оилани қўллаб-қувватлаш бошқармасига раҳбар тайинланди

Халқ депутатлари Самарқанд вилояти Кенгашининг бугун ўтказилган учинчи сессиясида вилоят Маҳалла ва оилани қўллаб-қувватлаш бошқармаси бошлиғи ва бошлиқ ўринбосарлари тайинланди. 

Умаров Асқар Нарзиевич – Самарқанд вилояти ҳокимининг ўринбосари – Маҳалла ва оилани қўллаб-қувватлаш бошқармаси бошлиғи этиб тасдиқланди. А.Умаров 2018 йилдан бугунги кунгача Самарқанд вилояти ички ишлар бошқармаси бошлиғининг жамоат тартибини сақлаш бўйича ўринбосари лавозимида ишлаб келган. 

Алимова Гавҳар Зайировна вилоят Маҳалла ва оилани қўллаб-қувватлаш бошқармаси бошлиғининг хотин-қизларнинг ижтимоий-сиёсий фаоллигини ошириш бўйича биринчи ўринбосари лавозимига тайинланди. 

Г.Алимова 2018 йилдан буён Самарқанд вилояти ҳокимининг ўринбосари, хотин-қизлар қўмитаси раиси лавозимида ишлаган. 

Халимов Акрам Хамидович бошқарма бошлиғининг хавфсиз маҳалла фаолиятини ташкил этиш ва мувофиқлаштириш бўйича ўринбосари, Нормурадов Ҳасан Норбекович бошқарма бошлиғининг кексалар ва фахрийларни қўллаб-қувватлаш ва ижтимоий фаоллигини ошириш бўйича ўринбосари этиб тайинланди. 
