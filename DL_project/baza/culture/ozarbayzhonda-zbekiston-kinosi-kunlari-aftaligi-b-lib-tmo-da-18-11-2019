Озарбайжонда ʼʼЎзбекистон киноси кунлариʼʼ ҳафталиги бўлиб ўтмоқда

Жорий йилнинг 17 ноябридан бошланган “Ўзбекистон киноси кунлари“ ҳафталиги доирасида икки мамлакат кино усталари ўртасида тажриба ва маҳорат алмашилмоқда.

Ҳафталик 24 ноябргача давом этади. “Ўзбеккино“ миллий агентлиги делегациясининг Озарбайжон Маданият вазирлиги билан учрашуви ҳам режалаштирилган.

“Ўзбекистон киноси кунлари“ ҳафталиги доирасида 10 та (6 та бадиий, 4 та ҳужжатли) фильм намойиш этилади. Озарбайжонлик киномухлислар эътиборига Абдухалил Мигноровнинг “Абу Исо Муҳаммад Термизий“, Умид Ҳамдамовнинг “Иссиқ нон“, Зулфиқор Мусоқовнинг “Берлин-Оққўрғон“, Ҳилол Насимовнинг “Ҳаёт“ каби бадиий фильмлари тақдим қилиниши кўзда тутилган.

Маълумот учун, жорий йилнинг 21-28 сентябрь кунлари Тошкент ва Самарқанд шаҳарларида “Озарбайжон киноси кунлари” ҳафталиги ўтказилган эди.
