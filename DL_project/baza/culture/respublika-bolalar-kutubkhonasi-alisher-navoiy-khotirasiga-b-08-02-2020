Республика болалар кутубхонаси Алишер Навоий хотирасига бағишлаб ғаройиб акция ташкил этди

Республика болалар кутубхонаси “Алишер Навоий” метро бекатида Халқ таълими вазирлиги ҳамда Тошкент метрополитени билан ҳамкорликда “Навоий гулшани” деб номланган акция ўтказди.

Акция қаҳрамонлари мактаб ўқувчилари бўлди. Улар Алишер Навоий ва ўша давр қаҳрамонлари сиймосида йўловчилар билан мулоқотга киришди.Навоий бобомиз адабий меросини ўрганиш, асарларини тарғиб қилиш мақсадида амалга оширилган тадбирда шоир ижодидан намуналар айтилди. Ғазал ва рубоийлар ўқиб берган йўловчиларга совғалар улашилд– Инсон қалбининг қувончу қайғусини, эзгулик ва ҳаёт мазмунини Навоийдек теран ифода этган шоир жаҳон адабиёти тарихида камдан кам топилади, – деди Республика болалар кутубхонаси директори Дониёр Ўролов. – Инсоний ишқ-муҳаббатни, меҳру вафо, миллат, шарму ҳаё ва назокатни ҳассос куйлаган шоирнинг гўзал сатрларини ўқиганда буюк ва олижаноб қалб садоларини сезиб турамиз.Дарҳақиқат, Алишер Навоий асарларидаги миллат тақдирини ўйлаш, эл-юрт қайғуси билан яшаш, юртни обод қилиш, илм, санъат ва адабиётни ривожлантириш, Ватанга муҳаббат, ахлоқий юксакликка интилиш сингари чорловлар ёш авлод тарбиясида муҳим аҳамият касб этади.
Акция иштирокчи-йўловчиларни Навоий ижодини ўқишга, ўрганишга ундагани билан аҳамиятли бўлди.
