Дмитрий Песков: Михаил Мишустинда махсус ваколатлар ва ҳаракатлар эркинлиги мавжуд

Россия Президенти матбуот котиби Дмитрий Песков ҳозир мамлакат ривожи учун ҳукумат ишидаги юксак самарадорлик муҳимлигини айтди. Бу ҳақда у “Россия 1” эфиридаги дастур давомида фикр билдирган. 

“Миллий тараққиёт йўлидаги мақсадларга эришиш янги ҳукуматдан юксак самарадорликни талаб қилади”, деди Песков. У фикрини давом эттириб, “Бош вазир Михаил Мишустинда махсус ваколатлар ва ҳаракатлар эркинлиги мавжуд. Давлат олдидаги тўла жавобгарлик ҳам ҳукумат раҳбари зиммасида”, деб таъкидлади у.
