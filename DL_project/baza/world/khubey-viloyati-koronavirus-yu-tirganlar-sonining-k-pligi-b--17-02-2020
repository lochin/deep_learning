Хубэй вилояти коронавирус юқтирганлар сонининг кўплиги бўйича биринчи ўринни эгалламоқда

Хитойда коронавирус қурбонлари сони 1770 кишига етди. 10 мингдан ортиқ киши соғайган, вирусни юқтирганлар сони эса 70,5 мингдан ошди, дейилади БелТА ахборот агентлигининг Хитой Гигиена ва соғлиқни сақлаш давлат қўмитаси маълумотига асосан тарқатган хабарида.

Мамлакатда Хубей марказий вилояти касалликни юқтирганлар сонининг кўплиги бўйича биринчи ўринни эгалламоқда. Бу ерда вирус билан касалланган 58,1 мингдан ортиқ киши рўйхатга олинган. Улардан 1 696 киши вафот этган, 6639 киши эса соғайган.

Шунингдек, касалликни юқтирганлар сони Гуандунда 1,3 мингдан ортиқ, Хэнань ва Чжэцзян провинцияларида 1,1- 1,2 минг аҳолини ташкил этмоқда.