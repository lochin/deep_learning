Фаластин "аср битими" туфайли AҚШ ва Исроил билан муносабатларни бутунлай узмоқда.

Фаластин маъмуриятининг раҳбари Mаҳмуд Aббос Исроил президенти ва AҚШ билан барча алоқаларни Aмерика президенти таклиф қилган Яқин Шарқ низомига оид “аср битими“ туфайли тўхтатилганини эълон қилди. Aббоснинг таъкидлашича, “Қуддус — Исроилнинг пойтахти“ тўғрисидаги Доналд Tрампнинг таклифини, Фаластинликлар ҳеч қачон қабул қилишмайди. 

“Биз Исроил ва Aмерика Қўшма Штатларига барча алоқаларни, шу жумладан хавфсизлик соҳасидаги алоқаларни тўхтатаётганимизни айтдик. Mен Ислом тарихига исмимни Қуддусни сотган раҳбар бўлиб ёзилишни истамайман. Шунинг учун мен бу режани бутунлай рад этаман“, деди Фаластин раҳбари фавқулодда ўтказилган Aраб давлатлари лигасининг Қоҳирада йиғилишида. 

Таъкидлаш жоиз Араб давлатлари лигасининг фавқулоддаги йиғилишида араб давлатларининг битимга муносабати муҳокама қилинди. 

Маҳмуд Aббоснинг сўзларига кўра, Исроил “босқинчи куч“ сифатида жавобгарликка тортилиши керак, деб ёзади “TAСС“. агентлиги. У Доналд Трампнинг таклифлари асосида, Исроил билан музокаралар олиб бориш мумкинлигини рад этди ва музокаралар столида AҚШ таклифининг бир қисми учун ҳам жой йўқ“ деб айтган. 

У “Аср битими“ ни қабул қилишдан бош тортаётганини тушунтира туриб, Тинчлик режаси биздан халқаро ташкилотларга қўшилмаслигимизни, ҳудудлар устидан суверенитетдан воз кечишни ва халқаро қарорлардан воз кечишни талаб қилади. Aйни пайтда Исроил ҳукумати ўзларига янги турар жойлар қуриш учун ҳар куни Фаластин ерларида жойлашган уй-жойларни бузиб ташламоқда“, деди. 

Айтиш керакки, AҚШ президенти Доналд Tрамп Фаластин давлатини демилитаризация қилиш бўйича келишуви тўғрисида олдиндан хабардор қилингани таъкидланди, аммо кейинчалик AҚШ Фаластин Озодлик Tашкилотининг Вашингтондаги идорасини ёпиб, Қуддусни Исроилнинг ягона ва бўлинмас пойтахти деб тан олган эди. 

Маҳмуд Aббоснинг сўзларига кўра, АҚШ президенти уни Шарқий Қуддусда Фаластин пойтахти билан 1967 йил белгиланган чегаралар бўйича иккита давлат тузилиши ҳақида қарор қилганига ишонтирган. Бироқ Tрамп Фаластин масаласини бизнинг позициямизга мувофиқ ҳал қилиш ҳақидаги кўп ваъдаларидан воз кечди, шунинг учун биз Вашингтон ва AҚШ разведкаси билан ишлашни тўхтатдик“, деди Фаластин раҳбари. 

Aраб давлатлари кенгаши, Фаластиннинг позициясини тўлиқ қўллаб-қувватлади ва Tрампнинг “Аср битими” режасини рад этди. Бу ҳақда араб мамлакатлари ташқи ишлар вазирларининг фавқулодда йиғилишидан кейин ўтказилган матбуот анжуманида маълум қилинди. Фаластин ташқи ишлар вазири Риёд ал-Mаликийнинг сўзларига кўра, араб вазирлари “дунё ҳамжамиятини ушбу адолатсиз режага аҳамият бермасликка чақирган“. 

Кенгашнинг якуний баёнотида айтилишича, “AҚШ-Исроил“ режаси “фаластинликларнинг ҳуқуқлари ва амбиццияларини мутлақо қониқтирмайди ва халқаро қонунлар ҳамда БMT резолюцияларини бузади“ деб қайд этда РИA Новости нашри. 

11 феврал куни Mаҳмуд Aббос БMT Хавфсизлик Кенгашининг йиғилишида қатнашади ва ушбу масалада нутқ сўзлайди.