“Brexit”га бағишлаб 3 миллион танга зарб қилинади

Буюк Британия молия вазирлиги мамлакат Евроиттифоқдан чиққанидан сўнг зарб қилинувчи тангаларни намойиш қилди.

50 пенслик тангада “Тинчлик, тараққиёт ва барча халқлар билан дўстлик” деган сўзлар ва мамлакатнинг Евроиттифоқдан расман чиқиш санаси – 31 январь ёзуви битилган.

Маҳкама сайтига кўра, “Brexit”га бағишлаб 3 миллион танга зарб қилинади, яна 7 миллионта 50 пенслик танга шу йил муомалага чиқарилади.

“Brexit” тангалари тилла ва кумушдан зарб этилади. “Тангаларга 13 миллион буюртма тушган”, дейилади маҳкама маълумотида.