46 нафар Тожикистон фуқароси Ухан шаҳридан ўз юртига олиб келинди

Коронавирус тарқалганидан бир ой ўтиб тожик расмийлари 46 нафар Тожикистон фуқаросини Хитойнинг Ухан шаҳридан олиб чиқди. 

“Samon air” авиакомпаниясига тегишли самолёт 11 февраль куни Айний халқаро аэродромига қўнди. 

Расмийларнинг баёнотига кўра, Ухандан келган барча фуқаролар, жумладан уларга ҳамроҳлик қилган шахслар – тиббиёт ходимлари, Фавқулодда вазиятлар ва фуқаро мудофааси қўмитаси ходимлари, самолёт экипажи икки ҳафта карантинга жойлаштирилди. 