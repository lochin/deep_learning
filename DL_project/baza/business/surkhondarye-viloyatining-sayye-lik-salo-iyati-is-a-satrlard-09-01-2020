Сурхондарё вилоятининг сайёҳлик салоҳияти қисқа сатрларда

Сурхондарё вилоятига ўтган йили 114 хорижий давлатдан 120 мингга яқин сайёҳ келди. Бу 2018 йилга нисбатан 3,7 бараварга кўпдир. Маҳаллий сайёҳлар сони ўн бараварга ошиб, қарийб 502 минг нафарни ташкил этди. 

Воҳанинг туризм соҳасини янада ривожлантириш учун ўтган йили маҳаллий ва хорижий ташаббускорлар томонидан 2 миллиард 200 миллион сўм ўз маблағлари ва 1 миллиард 900 миллион сўм банк кредитлари ўзлаштирилиб, 12 та лойиҳа амалга оширилди. 144 янги иш ўрни яратилди. 


Ўтган йили 579 ўринга эга 13 та меҳмонхона фойдаланишга топширилиб, меҳмонхоналар 46 тага, улардаги ўринлар сони қарийб 2000 тага етказилди. 571 меҳмонни қабул қилиш қувватига эга 64 та оилавий меҳмон уйлари яратилиб, уларнинг сони 65 тани, ўринлар 580 тани ташкил этди. 
Хорижлик ва маҳаллий сайёҳларга 28 туроператор, 5 нафар гид-таржимон хизмат кўрсатди. 
Туристлар 572 ўринли 24 туристик синфга мансуб 6 та микроавтобус, 16 та автобус ва 2 та электромобиль хизматидан фойдаланди. 
Вилоятда 3 та туризм ахборот маркази ташкил этилди. 19 та янги санитария-гигиена шохобчалари ўрнатилиб, уларнинг сони 46 тага етказилди. 20 та туристик объектларга олиб борувчи йўл кўрсаткич белгилари, 7 та туризм объектларини ўз ичига олган кўчмас хариталар жойлаштирилиб, 28 та туризм объектларида Wi-Fi ҳудуди йўлга қўйилди. Айни пайтда воҳадаги 30 та туризм объектида Wi-Fi ҳудуди фаолият юритмоқда.  
Россия, Белорусь, Туркия, Тожикистон, Афғонистон, Хитой, Корея, Япония давлатларида ўтказилган Халқаро кўргазмаларда вилоятнинг туризм салоҳияти кенг намойиш этилди. 
Вилоятнинг туристик хариталари, туристик буклет ва брошюралар ишлаб чиқилиб, ахборот марказлари орқали бепул тарқатиш йўлга қўйилди. Хорижнинг 100 га яқин нуфузли оммавий ахборот воситалари жалб этилиб, бой туристик салоҳияти кенг тарғибот қилинди.  
ЯкунлангТермизда жаҳон андозаларга мос халқаро аэропорт фойдаланишга топширилди. Мамлакатимиз жанубидаги эски аэропорт бир соатда юз йўловчига хизмат кўрсатган бўлса, янги иншоот бир йўла 400 кишини қабул қилиш қувватига эга бўлди. Шунингдек,“Термиз” халқаро аэропортида “Очиқ осмон” режими жорий этилди.  ан йилнинг 5-10 апрель кунлари Термиз шаҳрида халқаро “Бахшичилик санъати фестивали”, 27-28 апрель кунлари Бойсун туманида “Бойсун баҳори” фестивали, 24-25 август кунлари “Ўзбекистон – буюк йўллар ва цивилизациялар чорраҳаси” номли халқаро археология туризм форуми, 21-22 сентябрь кунлари “Open South International Business Forum” халқаро бизнес-форуми, 2-7 октябрь кунлари Ўзбекистон Республикаси Президенти соврини учун Ал-Ҳаким Ат-Термизий хотирасига бағишланган кураш бўйича анъанавий XIV-Халқаро турнир ўтказилди.  
Маданий, спорт, бизнес йўналишларида ташкил этилган мазкур йирик тадбирлар жаҳоннинг турли давлатларидан келган меҳмонларда бой таассурот уйғотди.  
Сўлим тоғ қўйнидаги Бойсун туманининг Зовбоши тоғли ҳудудида маданий, тиббий ва табиат туризмини кенг йўлга қўйиш учун Туркиянинг “IdeaLIST” компанияси томонидан ишлаб чиқилган замонавий туризм зонасининг бош режаси тақдимоти ўтказилди. Янги лойиҳа хорижий ва маҳаллий инвесторларни жалб этган ҳолда босқичма-босқич 20 йиллик муддат билан 4 босқичда амалга оширилади. 
Термизда жаҳон андозаларга мос халқаро аэропорт фойдаланишга топширилди. Мамлакатимиз жанубидаги эски аэропорт бир соатда юз йўловчига хизмат кўрсатган бўлса, янги иншоот бир йўла 400 кишини қабул қилиш қувватига эга бўлди. Шунингдек,“Термиз” халқаро аэропортида “Очиқ осмон” режими жорий этилди.  
Термиз шаҳрида тўрт минг ўринга эга муаззам Ҳаким Термизий жомъе масжиди, Имом Термизий халқаро илмий-тадқиқот маркази, олимлар ва имомлар учун бешта хизмат уйи қурилиб, ишга туширилди.  
Термиз туманидаги Султон Саодат мажмуасини реконструкция қилиш, унинг ҳудудида ихчам масжид, автомобиллар турар жойи ва мажмуага келаверишдаги йўл бўйида намунавий уйлар барпо этишга киришилди. Денов туманидаги Алауддин Аттор, Олтинсой туманидаги Мавлано Муҳаммад Зоҳид мақбаралари реконструкция қилиниб, хорижлик зиёратчилар учун барча шароитлар яратилди.  
Янги йилнинг дастлабки кунларидан 2019-2020 йилларда Сурхондарё вилоятини комплекс ривожлантириш Дастури доирасида жанубдаги воҳанинг туризм соҳасини янада ривожлантириш борасидаги ишлар изчил давом эттирилмоқда.