“Микрокредитбанк”: Ҳар бир мурожаат эътиборда

Ўтган даврда “Микрокредитбанк” АТБ Бошқаруви томонидан аҳоли ва тадбиркорларнинг мурожаатларида қайд этилган муаммоларини ҳал этиш, уларга яқиндан ёрдам бериш ва молиявий хизматлар кўрсатиш мақсадида бир қатор ишлар амалга оширилди.

Жисмоний ва юридик шахслардан жами 5 минг 900 дан ортиқ мурожаат келиб тушган. Уларнинг 4 минг 488 таси кредит, 105 таси терминал ва пластик карта, 31 таси омонат ва нафақа, 19 таси ишга жойлашиш, 55 таси ҳисобрақамлар очиш ва ёпиш, 22 таси дебитор ва кредиторлик қарздорликлар, 45 таси банк фаолиятига оид таклифлар, 288 таси кредит муддатларини узайтириш ва 598 таси бошқа масалалар билан боғлиқ мурожаатларни ташкил этди.

Ўтган давр мобайнида Бошқарувга келиб тушган жами 4 минг 488 та мурожаатларнинг 1 минг 997 таси банкнинг минтақавий филиаллари билан биргаликда ижобий ҳал этилган бўлса, 2 минг 491 тасига ҳуқуқий маълумотлар берилди.

Жорий йилнинг 1 январь ҳолатига мурожаатларда кўтарилган масалаларнинг ижросини таъминлаш мақсадида 16 минг 430 нафар фуқарога 117,5 миллиард сўм миқдорида микрокредит, “Ҳар бир оила тадбиркор“ дастурига мувофиқ чорвачиликни ривожлантиришга 31 минг 731 нафар фуқарога 517,5 миллиард сўм, 19 минг 294 нафар фуқарога 156,4 миллиард сўм истеъмол кредити, 2 минг 164 нафар талабага 11,7 миллиард сўм таълим кредити, 335 та фуқарога 65,1 миллиард сўм миқдорида кредит маблағлари ажратилиши натижасида тадбиркорлар иш билан таъминланиб, уларнинг келгусидаги фаолияти йўлга қўйилди.
Бундан ташқари, аҳоли ва тадбиркорлар томонидан юқори идораларга юборилаётган мурожаатлар сонини камайтириш мақсадида ҳудудларда 2019 йил давомида 48 маротаба сайёр қабул ташкил этилиб, аҳоли ва тадбиркорлар томонидан кўтарилган масалалар ўрганиб чиқилди ҳамда тегишли муаммолар жойларда ўз ечимини топди.

Ҳар бир муаммоли мурожаатларнинг ижроси юзасидан тегишли масъуллар бириктирилган ҳолда аксарият мурожаатлар жойида амалдаги қонунчиликка мувофиқ узил-кесил ҳал этилди.

Реклама ҳуқуқи асосида.

Камолиддин ИСАЕВ,
“Микрокредитбанк” АТБ
Мурожаатлар билан ишлаш ва
истеъмолчилар ҳуқуқларини
ҳимоя қилиш бошқармаси бошлиғи.