Спортчиларимиз Осиё чемпионатида шоҳсупага кўтарилди

Сингапурда эркаклар ва аёллар ўртасида қўлтўпи бўйича Жанубий-Шарқий Осиё чемпионатида терма жамоамиз муваффақиятли иштирок этди.

Мусобақада Ўзбекистон аёллар терма жамоаси финал учрашувига қадар муваффақиятли иштирок этиб, кумуш медалга сазовор бўлди. Эркаклар ўртасида бронза медали учун ўтган ўйинда терма жамоамиз аъзолари Таиланд терма жамоасини 40:26 ҳисобида мағлубиятга учратди.

Шунингдек, Жанубий-Шарқий Осиё чемпионатида Эрнест Игнатенко ва Дилбар Баҳромова энг яхши ўйинчи, Умида Худойқулова эса энг яхши дарвозабон деб топилди.
