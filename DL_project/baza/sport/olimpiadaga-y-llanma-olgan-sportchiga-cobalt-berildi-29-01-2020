Олимпиадага йўлланма олган спортчига Cobalt берилди

Хабарингиз бор, жорий йил Япония пойтахти Токио шаҳри XXXII ёзги Олимпия ҳамда XVI Паралимпия ўйинларига мезбонлик қилади.

Фарғоналик Расулжон Абдураҳимов 2019 йил 10-15 ноябрь кунлари Германиянинг Штутгарт шаҳрида бўлиб ўтган спорт гимнастикаси бўйича жаҳон чемпионатида иштирок этиб, Олимпиада йўлланмасини қўлга киритган эди.

Спортчи ва унинг ота-оналари меҳнатини қадрлаш мақсадида, Фарғона вилояти ҳокимлиги томонидан Расулжон Абдураҳимовга Cobalt автомашинаси, гимнастика тури бўйича федерация раҳбари Нигора Латиповага 25 млн. сўм ҳамда спортчининг ота-онасига 10 млн. сўм пул мукофотлари топширилди.

Ишонамизки, қолган спорт турлари бўйича ҳам спортчиларимиз Олимпиада йўлланмаларини қўлга киритиб, юртимиз байроғини юксакларга кўтаришади.
