Тошкент вилояти нуфузли фестивалга мезбонлик қилди
Ўзбекистон Республикаси Жисмоний тарбия ва спорт вазирлиги томонидан “Чимён-ЭХО – 2020” эко-сайёҳлик спорт фестивали ҳамда “Чимён экстрим – 2020” қишки экстремал спорт турлари бўйича фестиваль ўтказилди.

Ушбу спорт фестивали мамлакатимизда ёшлар ўртасида қишки спорт турларини янада оммалаштириш ва спорт орқали туризмни ривожлантириш мақсадида ташкил этилди

Фестиваль доирасида слалом, бордер-кросс ва ски-кросс шаклларида чанғичилар ва сноубордчилар ўртасида мусобақа ўтказилди. Унда турли ёш тоифасида бўлган йигит-қизлар рақобатлашди. Дўстона руҳда ўтган мусобақада барча иштирокчилар қимматбаҳо совғалар билан тақдирланди.

Шунингдек, фестиваль доирасида оммавий ахборот воситалари ходимлари ўртасида волейбол мусобақаси ташкил этилди.

Кескин ва муросасиз ўтган баҳсларда “Матбуотчилар” жамоаси мусобақа ғолибига айланди. МТРК ва интернет сайтларидан тузилган жамоа эса иккинчи, Жисмоний тарбия ва спорт вазирлиги жамоаси учинчи ўриндан жой олди.
