Бир йилда 5 минг 522 та давлат, хусусий ва оилавий мактабгача таълим ташкилоти ташкил этилди

Аввал хабар берганимиздек, Ўзбекистон Республикаси Президенти Шавкат Мирзиёев Олий Мажлиснинг Сенати ва Қонунчилик палатасига навбатдаги Мурожаатномани тақдим этмоқда.

Пойтахтимиздаги Халқаро конгресс марказига Олий Мажлис Сенати аъзолари, Қонунчилик палатаси депутатлари, шунингдек, ижро ҳокимияти ва хўжалик бошқаруви органлари раҳбарлари, нодавлат ташкилотлар ва жамоатчилик вакиллари тўпланган.

Президент ўз нутқида мактабгача таълим ташкилотлари ҳақида фикр билдирди.

Маълумки, бугунги кунда Ўзбекистонда 13 минг 500 мактабгача таълим муассасаси фаолият кўрсатмоқда. 

Давлатимиз раҳбари 2019 йил Мактабгача таълим вазирлиги тизимга болалар қамровини 2018 йилдаги 38 фоиздан 52 фоизга етгани, биргина ўтган йилда 5 минг 522 та давлат, хусусий ва оилавий мактабгача таълим ташкилоти ташкил этилганини эътироф этди. 

2020 йилда бу кўрсаткични 60 фоизга этказиш, бунинг учун 2 триллион сўмга яқин маблағ ажратилиши, шунингдек, 6 ёшли болаларни мажбурий 1 йиллик таълим билан қамраб олиш учун 130 миллиард сўм маблағ ажратилиши таъкидланди.