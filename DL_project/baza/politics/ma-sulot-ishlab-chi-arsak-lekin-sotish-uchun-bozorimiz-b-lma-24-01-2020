"Маҳсулот ишлаб чиқарсак, лекин сотиш учун бозоримиз бўлмаса ривожлана олмаймиз"

Давлатимиз раҳбари Мурожаатномада мамлакатимиз экспорт салоҳиятини ошириш муаммоларига тўхталар экан, ишлаб чиқарилаётган маҳсулотларимиз учун янги-янги бозорлар топиш масаласига алоҳида эътибор қаратди.

– Маҳсулотни чиқарсагу, лекин унинг бозори бўлмаса, ривожлана олмаймиз, деди президент. – Аввалгидек, омборхоналар учун ишлаш вақти ўтди. Очиқ бозорга чиқиш кераклиги, чунки фақат очиқ бозор рақобатни кучайтиришини, шу боис, жаҳон бозорига интеграциялашув жараёнини кучайтиришимиз керак.

Айни пайтда, ташқи савдога чиқаётган маҳсулотларимизнинг 80 фоизи Қозоғистон, Россия ва Қирғиз республикаси орқали амалга оширмоқда.

–Бу борада янги-янги истиқболли йўналишларни ўрганишимиз керак. Хусусан, Евроосиё иқтисодий ҳамжамияти билан ҳамкорлик қилиш масалаларини таҳлил қилишимиз керак. Ушбу ҳамжамият билан ҳамкорлик қилишнинг ижобий ва салбий томонларини синчиклаб ўрганишни парламент аъзолари ўз зиммасига олиши лозим, чунки сиз халқ вакилисиз, – деди, давлатимиз раҳбари.

Шунингдек, Шавкат Мирзиёев мамлакатимизнинг Ташқи савдо географиясини кенгайтириш, экспорт салоҳиятимизни ошириш борасида Жаҳон Савдо ташкилоти, Европа Иттифоқи билан мулоқотлар олиб борилаётгани, мақсадга эришиш учун бу каби музокараларни кўпайтириш лозимлигини алоҳида таъкидлади.