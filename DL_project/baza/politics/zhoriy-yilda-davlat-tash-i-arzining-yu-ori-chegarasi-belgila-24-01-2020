Жорий йилда давлат ташқи қарзининг юқори чегараси белгиланди

Президент Шавкат Мирзиёевнинг Олий Мажлисга Мурожаатномасида бюджет маблағларини мақсадли ва оқилона сарфлаш устидан назоратни яна кучайтириш зарурлигига эътибор қаратилди. 

Жорий йилда давлат ташқи қарзининг юқори чегараси биринчи марта белгилаб олинди.

Халқаро молия ташкилотларидан олинадиган маблағларини олишдан олдин қайтариш имкониятни ҳисобга олиш зарур. Айниқса, унинг натижадорлигига эътибор қаратилади. 

Агар бир доллар олинса, у қайси соҳа керак, қандай натижа кўрсатади, барчаси ҳисобга олинади. Уни ким, қачон қайтаради, деган масала ҳаммамизнинг олдимизда кўндаланг туриши керак, деб қайд этди Президент. 
Шу мақсадда “Давлат молиявий назорати тўғрисида”ги ва “Давлат қарзи тўғрисида”ги қонунлар қабул қилинади.