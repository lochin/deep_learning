Фармацевтика ва кимё саноатида Ҳиндистон билан ҳамкорлик янада ривожланади

Ўзбекистон Республикасининг Ҳиндистондаги Фавқулодда ва мухтор элчиси Фарход Арзиев Деҳли шаҳрида Кимё саноати, ўғитлар ва фармацевтика давлат вазири Мансух Мандавия билан учрашди. 

Учрашув давомида томонлар фармацевтика ва кимё саноати соҳасидаги қўшма лойиҳаларни амалга оширишдаги жорий ҳолат юзасидан фикр алмашдилар. 

Давлат вазири айни пайтда икки томонлама муносабатлар ўсиш даражаси жадаллашаётганига, инвестиция соҳасидаги ҳамкорлик ривожланаётганига юқори баҳо берди. 

Ҳиндистон компанияларининг Ўзбекистонда талаб юқори бўлган ва арзон нархдаги дори-дармон воситаларини биргаликда ишлаб чиқаришни ташкил этишда анча фаоллашгани таъкидланди. 

Томонлар амалий ҳамкорликни янада мустаҳкамлашга келишиб олдилар. 