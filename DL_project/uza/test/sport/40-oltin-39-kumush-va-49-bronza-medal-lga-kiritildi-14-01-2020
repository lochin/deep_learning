40 олтин, 39 кумуш ва 49 бронза медаль қўлга киритилди

Қорақалпоғистон Республикаси Нукус шаҳридаги 1-сонли болалар ва ўсмирлар спорт мактаби яқинда реконструкциядан чиқарилиб, фойдаланишга топширилди.
Спорт мактабининг қурилиши учун маҳаллий бюджетдан 9 миллиард 618,5 миллион сўм маблағ ажратилиб, барча ишлар “Жайхун иншоот қурилиш” масъулияти чекланган жамияти томонидан сифатли бажарилди. Замонавий югуриш, футбол, волейбол майдончалари, кийиниш, ювиниш хоналари тарбияланувчилар хизматида.
Бу ерда 1 минг 500 нафардан ортиқ ўғил-қиз спортнинг 16 тури билан мунтазам шуғулланмоқда. Ушбу муассасанинг иқтидорли тарбияланувчилари 2019 йил давомида ўтказилган Жаҳон чемпионати, халқаро турнир ва Ўзбекистон чемпионати мусобақаларида жами 40 олтин, 39 кумуш ва 49 бронза медални қўлга киритишга муваффақ бўлишди.
