“Агробанк” - халқ ишончини қозонган банк

Бу эътирофга қандай эришилди?

Ўзбекистон Миллий ахборот агентлиги ташкил этган “Йил танлови-2019” сўровномаси натижаларига кўра, "Агробанк" - 2019 йилда халқ ишончини қозонган банк тизими сифатида эътироф этилди ва тақдирланди.

Халқ орасида, сўнгра ОАВ вакиллари ўртасида ўтказилган сўровномада ушбу банк юқори натижани қайд этди. Хўш, бу номга сазовор бўлиш учун банкда қандай ишлар амалга оширилди? Шу ҳақда қисқача маълумотни эътиборингизга ҳавола қиламиз.

"Агробанк" АТБ аҳоли ва мижозларига тезкор, сифатли ва замонавий банк хизматларини кўрсатишда зарур ислоҳотларни олиб борди. Хусусан, фермерларга ҳар жиҳатдан қулай бўлган махсус "Ҳумо" пластик картаси жорий этилди. Бу билан фермер хўжалиги учун зарур бўлган кимё, ёқилғи мойлаш маҳсулотлари ва бошқа тўловларни ўтказиш мумкин. 

Банк кўплаб халқаро молия институтлари билан ўзаро манфаатли ва фойдали бўлган мулоқотлар олиб борди. Ўзаро ишончли ва дўстона ҳамкорлик натижасида “Сбербанк” (Россия) билан халқаро онлайн пул ўтказмаси йўлга қўйилди. 

Банк Оролбўйи минтақасида яъни, Мўйноқда олиб борилаётган амалий ишларни қўллаб-қувватлаш мақсадида "Agrobankmobile" иловаси ёрдамида хайрия маблағлари ўтказишни амалиётга татбиқ этди.

Шунингдек, банк доимий равишда пахта тўқимачилик кластерлар ва пахта хомашёси етиштирувчиларни томчилатиб суғориш ишларни ташкил этишда молиявий қўллаб-қувватламоқда.

"Агробанк" тезкор, сифатли ва замонавий банк хизматларини кўрсатиш учун биринчилардан бўлиб юртимиз бўйлаб миллий валютада "АгроЭкспресс" тезкор пул ўтказмасини йўлга қўйди. Шунингдек, юртимиздаги тижорат банклари ичида биринчилардан бўлиб банкнинг мобил иловаси ёрдамида онлайн кредитлар олиш имконияти яратилди. 

Бир сўз билан айтганда, банк аҳоли ва мижозларга банк хизматларини кўрсатишда унверсал банк сифатида довруғ қозонмоқда. Банкнинг Халқаро рейтинг агентликлари юқори баҳоларига сазавор бўлаётгани ҳам буни тасдиқлайди.