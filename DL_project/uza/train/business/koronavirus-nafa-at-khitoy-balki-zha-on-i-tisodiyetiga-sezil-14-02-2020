Коронавирус нафақат Хитой, балки жаҳон иқтисодиётига сезиларли зиён етказади

“Хитойдаги коронавируснинг иқтисодий зарарларини ҳисоблашга ҳали эрта, лекин пировардида мазкур зарба жаҳон иқтисодиётига сезиларли таъсир кўрсатиши мумкин”, деди Халқаро валюта жамғармаси раҳбари Кристалина Георгиева.

Шунингдек, “The Straits Times” нашрида ёзилишича, америкаликлар бу борада эҳтиёткорлик билан тахмин билдириб, ҳолатнинг Қўшма Штатлар иқтисодига таъсири узоққа чўзилмаслигини айтмоқда.

Аввалроқ АҚШ молия вазири Стивен Мнучин “Бу Хитойнинг ўзига катта таъсир ўтказиши шубҳасиз. Лекин 2020 йилдан кейин АҚШга коронавирус таъсиридан асорат қолиши даргумон”, деганди.