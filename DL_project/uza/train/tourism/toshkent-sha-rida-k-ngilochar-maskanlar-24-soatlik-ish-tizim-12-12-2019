Тошкент шаҳрида кўнгилочар масканлар 24 соатлик иш тизимига ўтказилади

Аввал хабар берганимиздек, Норматив-ҳуқуқий ҳужжатлар лойиҳалари муҳокамаси порталига Вазирлар Маҳкамасининг “Ўзбекистон Республикасида ёшлар туризмини ривожлантиришга оид чора-тадбирлар тўғрисида”ги қарори лойиҳаси жойлаштирилди. 

Ҳужжатга кўра, Тошкент шаҳрини ёш туристлар ташриф буюрадиган Марказий Осиёдаги асосий шаҳарга айлантириш (музей, театр, кино, истроҳат боғлари, ресторан ва кафелар ҳамда шу каби бошқа кўнгилочар масканларни 24 соатлик иш тизимига ўтказиш, янги кўнгилочар масканлар ва оммавий тадбирларни ташкил этиш) мақсадида “Тошкент-ёшлар шаҳри” дастурини ишлаб чиқиш ва Вазирлар Маҳкамасига киритиш лозимлиги қайд этилган. 

Мазкур вазифаларни бажарилиш муддати - 2020 йил II чорак, ижро учун масъуллар - Тошкент шаҳар ҳокимлиги (Ж.Ортиқхўжаев), Туризмни ривожлантириш давлат қўмитаси (А.Аққулов), назорат учун масъуллар - Вазирлар Маҳкамаси (А.Раматов).​
