Лондонда теракт: йўловчиларга пичоқ билан ҳамла қилинди ​

"Лондон шаҳрининг жанубий қисмида Стретем туманида террорчилик ҳаракати содир этилди", деб маълум қилди шаҳар полицияси. Хабарда айтилишича, номаълум шахс йўловчиларга пичоқ билан ҳамла қилган ва бир неча кишини жароҳатлаган.

Маълум бўлишича, жиноятчи шу ернинг ўзида полициячилар томонидан отиб ташланган. Жароҳат олганларнинг сони айтилмаяпти.
Полиция ушбу ҳодисани теракт, деб баҳолади. Айни пайтда, воқеанинг тафсилотлари аниқланмоқда.

2019 йил ноябрь ойида ҳам Лондонда худди шундай воқеа содир бўлган эди. Ўшанда номаълум шахс қўлида пичоқ билан йўловчиларга ҳужум қилганди. 

Полициячилар уни отиб ташлагандан кейин маълум бўлишича, унинг танасига қандайдир қурилма маҳкамланган экан.