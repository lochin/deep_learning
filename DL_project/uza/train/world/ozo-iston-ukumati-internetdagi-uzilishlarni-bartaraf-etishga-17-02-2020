Қозоғистон ҳукумати интернетдаги узилишларни бартараф этишга уринмоқда

16 февраль, якшанба куни Қозоғистонда айрим ахборот сайтлари, ижтимоий тармоқлари, “Youtube” платформаси ва “Google” тармоғида узилишлар кузатилди.

Фойдаланувчилар интернет тезлигининг пастлигидан шикоят қилмоқда. Бир неча кундан бери “Telegram” тармоғига кириш билан боғлиқ муаммо кузатилмоқда.

Қозоғистон президентининг матбуот котиби Берик Уалиўзининг “Facebook”даги саҳифасида Қосим-Жомарт Тоқаев барча ахборот манбаларининг ишини тиклаш юзасидан топшириқ бергани борасида ёзди. Айни дамда президент амалий ташриф билан Германияда бўлиб турибди.

Қозоғистонда интернет блокировкаси, жумладан ижтимоий тармоқларнинг блокировкаси аввалги йилларда асосан тунги вақтларда кузатилган эди. Қозоғистон расмийлари бу борадаги саволларга “техник муаммолар” дея жавоб бермоқда, дейилади “almatv.kz“ порталида.