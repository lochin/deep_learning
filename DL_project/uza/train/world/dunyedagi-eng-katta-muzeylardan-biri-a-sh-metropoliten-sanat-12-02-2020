Дунёдаги энг катта музейлардан бири — АҚШ Метрополитен санъат музейи ҳисобланади

Америка Қўшма Штатларидаги Метрополитен санъат музейи дунёдаги энг катта музейлардан бири ҳисобланади. 

Музей ҳар йили тахминан 7 миллион кишини қабул қилади ва асосан ҳомийлар ва донорлар томонидан молиялаштирилади.

Метрополитен санъат музейини 1870 йилда АҚШнинг Нью-Йорк шаҳрида жойлашган бир гуруҳ америкалик ишбилармонлар ва санъат ихлосмандлари ташкил этган.

Унинг фондида 2 миллиондан ортиқ экспонатлар мавжуд. У ердаги ноёб санъат асарларини керакли даражада сақлаш учун дунёнинг 100 дан ортиқ юқори малакали олимлари доимий равишда ишламоқда.

Ўзбекистон Маданий мерос объектлари ва санъат объектларини тиклаш бўйича илмий-тадқиқот маркази ва Маданият ва санъат вазирлиги Маданиятни ривожлантириш жамғармаси делегацияси АҚШда бўлиб, Американинг энг йирик Метрополитен музейи тажрибасини ўрганишмоқда.

Ўзбекистон вакиллари учун Метрополитен санъат музейи раҳбарияти, Нью-Йорк санъат университетининг консервация марказида учрашувлар ташкил этилди. Музокаралар чоғида томонлар кенг кўламли масалалар бўйича ҳамкорлик истиқболларини муҳокама қилди

Мақсад метрополитенда Ўзбекистон санъат объектлари кўргазмасини ташкил этиш, сақлаш соҳасидаги илғор Америка тажрибасини ўрганиш, маҳаллий мутахассисларнинг малакасини оширишдир.

Ўзбекистоннинг Вашингтондаги элчихонаси маълумотларига кўра,АҚШ Метрополитен кўргазмалар музейи директорининг ўринбосари Квинси Хиттон 2025-2026 йилларда Ўзбекистон ҳақидаги санъат объектлари кўргазмасини ташкил этиш бўйича кўмаклашишга тайёрлигини таъкидлади.

Маданият вазирлиги делегацияси учун Метро-5 бўлимлари ва битта илмий марказнинг барча қўриқхоналари бўйлаб батафсил саёҳат ташкил этилди.

Музейнинг Санъат реставрацияси хизмати раҳбарлари билан бўлган учрашувда ўзбекистонлик мутахассислар ва АҚШ метрополитени мутахассислари ўртасида доимий алоқани ўрнатиш, музейшунос олимларни Ўзбекистонга юбориш, Америкада мутахассисларимиз учун бепул амалиётлар ташкил бўйича ҳамкорлик келишувига эришилди.
