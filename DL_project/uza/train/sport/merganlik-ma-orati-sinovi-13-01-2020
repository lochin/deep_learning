Мерганлик маҳорати синови

Наманганда ёзги Олимпиада ва Паралимпия ўйинлари дастурига киритилган ўқ отиш спорти бўйича вилоят биринчилиги мусобақалари бўлиб ўтди.

Ўзбекистон мудофаасига кўмаклашувчи “Ватанпарвар” ташкилоти Наманган вилоят кенгаши томонидан ватанпарварлик ойлиги доирасида ташкил этилган мусобақада 160 дан зиёд спортчи, жумладан, 80 га яқин спортчи қиз ҳаво қуролидан ўқ отишда мерганлик маҳоратини синовдан ўтказди.
Мусобақа натижаларига кўра, умумжамоа ҳисобида 1-ўринни Наманган шаҳар ўқув спорт техника клуби, 2-ўринни вилоят техник ва амалий спорт турлари маркази, 3-ўринни Уйчи тумани ўқув спорт техника клуби жамоаси эгаллади.

Ғолиблар фахрий ёрлиқлар, эсдалик совғалари билан тақдирланди.