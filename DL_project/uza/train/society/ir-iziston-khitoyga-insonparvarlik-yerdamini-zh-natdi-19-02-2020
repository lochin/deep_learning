Қирғизистон Хитойга инсонпарварлик ёрдамини жўнатди

Қирғизистон коронавирусга қарши курашни қўллаб-қувватлаш мақсадида Хитойга инсонпарварлик ёрдамини юборди.

Қирғизистон Фавқулодда вазиятлар вазирлиги матбуот хизмати хабарига кўра, 7 тоннага яқин инсонпарварлик ёрдами юки Хитой томоннинг сўровига биноан шакллантирилган бўлиб, улар антисептик ва дезинфикация воситалар, шахсий тиббиёт ҳимоя воситаларидан иборат.

Хитой Соғлиқни сақлаш миллий комиссиясининг сўнгги маълумотларига кўра, мамлакатда мазкур касалликка чалинганларнинг умумий сони 72 минг кишидан ошган.