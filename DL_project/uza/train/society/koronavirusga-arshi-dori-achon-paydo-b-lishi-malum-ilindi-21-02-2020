Коронавирусга қарши дори қачон пайдо бўлиши маълум қилинди

Янги турдаги коронавирусга қарши препарат апрель ойининг иккинчи ярмида чиқарилади. Дориларнинг айримлари аллақачон ҳайвонларда синаб кўрилмоқда. Бу ҳақда Хитой соғлиқни сақлаш давлат қўмитаси раиси ўринбосари Цзэн Исин маълум қилди. 

Аввал бошда, мутахассислар фаол ингредиентларни аниқлаб, унга тўғри келадиган вирус штаммини саралаб олиш керак. Иккинчи босқичда, технологик ишлаб чиқарилиши, сифат назорати йўлга қўйилади. Қатор тажрибалар олиб борилади ва хавфсизлик даражаси бўйича экспертизадан ўтказилади. Шундан кейингина дорини клиник синовга жўнатиш мумкин бўлади, дейилади хабарда. 

Ҳозиргача Хитойда коронавирусни юқтириб олганлар 76 минг кишига етди. 2247 киши касаллик қурбони бўлган, 18 минг бемор тузалиб уйига қайтди. 