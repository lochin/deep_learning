Уйсиз қолган фуқаро депутат ёрдами билан бошпанали бўлди

Ўзбекистон “Адолат” СДП Халқ депутатлари Нукус шаҳар Кенгаши депутати Яхшибека Абдуллаева эзгу ишни амалга оширди. Унинг саъй-ҳаракатлари натижасида анча вақтлардан буён бошпанасиз яшаб келаётган 70 ёшни қаршилаган фуқаро Геннадий Мишенкони уйга жойлаштирилди.

- Мен бу кишини аввал бир-икки маротаба кўчада ётганини кўргандим. Унинг аҳволи мени бежиз қолдирмади. Бир куни у ётган жойга бориб суҳбатга тортдим. Маълум бўлишича, фуқаронинг турмушида келишмовчиликлар бўлган ва бошпанасиз қолган. У қишда ҳам кўчаларда тунаб қолар экан. Раҳмим келиб, тегишли жойларга мурожаат қилдим ва натижада кам таъминланган оилалар учун мўлжалланган кўп қаватли уйдан хона ажратилди, — дейди Я.Абдуллаева.

Г.Мишенкога фуқаролик паспортини олишда, пенсия пули тайинланишида ва соғлиғини тиклашда ҳам ёрдам кўрсатилди.