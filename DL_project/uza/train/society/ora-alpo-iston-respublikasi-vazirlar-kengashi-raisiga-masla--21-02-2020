Қорақалпоғистон Республикаси Вазирлар Кенгаши Раисига маслаҳатчи тайинланди

Қорақалпоғистон Республикаси Вазирлар Кенгаши Раисининг махсус қарорига мувофиқ Дабылов Пердеғалий Абатбаевич Қорақалпоғистон Республикаси Вазирлар Кенгаши Раисининг маънавий-маърифий ишлар самарадорлигини ошириш, давлат тили тўғрисидаги қонун ҳужжатларига риоя этилишини таъминлаш масалалари бўйича маслаҳатчиси лавозимига тайинланди.

Бу ҳақда Қорақалпоғистон Республикаси Вазирлар Кенгаши ахборот хизмати маълум қилди.

Дабылов Пердеғалий Абатбаевич – 1974 йилда таваллуд топган. Маълумоти олий. 1997 йилда Нукус давлат педагогика институтини тугатган. Маълумоти бўйича мутахассислиги филолог, қорақалпоқ тили ва адабиёти ўқитувчиси. Филология фанлари бўйича фалсафа доктори (PhD). 

П.Дабылов 20 йилдан ортиқ меҳнат фаолияти давомида Ажиниёз номидаги Нукус давлат педагогика институтида самарали меҳнат олиб борган. 

У бунгача Нукус давлат педагогика институти Филология факультети маънавий-маърифий ишлар бўйича декан ўринбосари лавозимида фаолият юритган.