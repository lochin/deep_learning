e-auksion.uz: 4 сотихли ер участкалари ўртача 17 миллион сўмдан сотилди

e-auksion.uz сайтида ўтказиладиган онлайн-аукцион савдолари ҳақида маълумотлар платформада аукционларнинг шаффоф ва очиқлик принциплари асосида ўтказилишини намоён қилиш мақсадида Марказнинг E-IJRO AUKSION расмий телеграм канали орқали онлайн тарзда бериб борилиши йўлга қўйилди.

Давлат активларини бошқариш агентлиги ҳузуридаги “Электрон онлайн-аукционларни ташкил этиш маркази” ДУК томонидан e-auksion.uz сайтида 2019 йилнинг 9 декабрь куни ташкил этилган электрон онлайн-аукционларда иштирок этиш учун 346 та лотга 1550 та ариза келиб тушди. 

Бугунги электрон онлайн-аукционларда ҳар бирининг ер майдони 4 сотих бўлган 41 та 57,7 миллион сўм бошланғич нархдаги якка тартибда уй-жой қуриш ҳуқуқи билан ер участкалари иштирокчилар томонидан 724,8 миллион сўмга сотиб олинди. 

Ушбу ер участкаларининг ўртача бошланғич нархи 1,4 млн. сўмни ташкил этиб, онлайн-аукционлар натижасига кўра, ер участкалари ўртача 17,7 миллион сўмдан сотилган. 

Маълумот учун, бугунги аукцион савдоларида Бухоро, Жиззах, Самарқанд ва Хоразм вилоятларида жойлашган ер участкалари сотувга чиқарилди. 

e-auksion.uz сайтида ташкил этиладиган энг қизғин ва муросасиз курашларга бой ўтган аукцион савдолари ҳақидаги маълумотларни бизнинг расмий сайтимиз ва ижтимоий тармоқлардаги саҳифаларимиз орқали кузатиб боринг! 

“Электрон онлайн-аукционларни ташкил этиш маркази” 
ДУК PR хизмати.