5 та муҳим ташаббус доирасида спорт фестивали ўтказилди

Юртимизда Президентимиз Шавкат Мирзиёев томонидан ёшлар маънавиятини юксалтириш, уларнинг бўш вақтини мазмунли ташкил этиш бўйича 5 та муҳим ташаббус илгари сурилган эди. 

Ушбу ташаббусларнинг ҳар бири мамлакатимиздаги таълим муассасалари, корхона ва ташкилотларда амалиётга жорий қилиниб, ўтган давр мобайнида кенг кўламли ишлар амалга оширилганлигини алоҳида таъкидлаш жоиз.

5 та ташаббуснинг иккинчи йўналиши ёшларни жисмоний чиниқтириш, уларнинг спорт соҳасида қобилиятини намоён қилишлари учун зарур шароитлар яратишга қаратилган бўлиб, пойтахтимиздаги 64-умумтаълим мактабида ўқувчилар ўртасида “Спорт фестивали” бўлиб ўтди.Фестиваль доирасида бошланғич синф ўқувчилари ўртасида “Қувноқ стартлар” ўтказилиб, дзюдо ва бокс бўйича кўргазмали машқлар намойиш этилди. Шунингдек, Фудокан каратэ-до федерацияси аъзолари, республика ва жаҳон чемпионати ғолиблари, Мудофаа вазирлигининг фахрий ҳарбийлари, Миллий гвардия вакиллари билан учрашув ўтказилди.

Бадиий гимнастика чиқишлари, шахмат, шашка ўйинлари, рақслар, Миллий гвардия ходимларининг намунали машғулотлари ўқувчиларда қизиқиш уйғотди.

Тадбир давомида “Қуёш системаси” мавзусида очиқ дарс ҳам ташкил этилди. 
