Фарғонада тонгни спорт билан қаршилайдиган оилалар бор...

Фарғона шаҳрида яшовчи Собиржон Саидхўжаевлар оиласида кунни спорт машғулотлари билан қарши олиш одатга айланган. Ҳар кун тонгда ота бошчилигида фарзандлар бадантарбия билан шуғулланади. Оддий ҳаракатлар ёрдамида саломатликни мустаҳкамлаб, кун давомида хушкайфиятда бўлишга ҳаракат қилишади.
Собир ака болалигидан спорт нафақат саломатлик, балки инсонга ўз йўлини топишида муҳим аҳамият касб этишига кўп бор амин бўлган. Айни кунларда у 800 дан зиёд ўғил-қиз теннис, енгил атлетика, стол тенниси, чим устида хоккей, футбол, баскетбол, волейбол, қўл тўпи, шашка билан шуғулланадиган Фарғона шаҳридаги спорт ўйинлари ва енгил атлетикага ихтисослаштирилган болалар ва ўсмирлар спорт мактабида мураббий.С.Саидхўжаев теннис машғулотларини ноанъанавий тарзда олиб боришга одатланган. Янги услублар орқали тарбияланувчилар маҳоратини оширишга ҳаракат қилади. Мактаб тасарруфидаги “Истиқлол” теннис мажмуасида ҳар йили тўртта йирик халқаро теннис турнирлари ўтказилиши маҳаллий ёшлар орасида ушбу спорт турига қизиқиш ошишига таъсир кўрсатмоқда.
С.Саидхўжаев теннис машғулотларини ноанъанавий тарзда олиб боришга одатланган. Янги услублар орқали тарбияланувчилар маҳоратини оширишга ҳаракат қилади. Мактаб тасарруфидаги “Истиқлол” теннис мажмуасида ҳар йили тўртта йирик халқаро теннис турнирлари ўтказилиши маҳаллий ёшлар орасида ушбу спорт турига қизиқиш ошишига таъсир кўрсатмоқда.
Собир аканинг ўғиллари Санжарбек ва Муҳаммадризо, шунингдек, қизи Сарвиноз ҳам ота изидан бориб, қатор мусобақаларда ғолибликни қўлга киритган. Айни пайтда улар ҳам мазкур спорт мактабида мураббийлик фаолиятини олиб боришмоқда.
