КАРАТЭ: Фақат Барно Мирзаева совринга яқинлашди, қолганлари эса...

Франция пойтахти Париж шаҳрида каратэ бўйича бўлиб ўтган нуфузли "Премьер Лига" турнири ҳамюртларимиз учун муваффақият келтирмади.

Мусобақада -61 кг вазн тоифасида юртимиз шарафини ҳимоя қилган Барно Мирзаева совринли ўринларга яқинлашганди. Бироқ, у бронза медали учун кечган баҳсда франциялик рақибасини енга олмади.

Шаҳоб Султонов, Ўктам Бекпўлатов, Дилноза Бакирова устозлигидаги терма жамоамизнинг қолган аъзолари — Садриддин Сайматов, Иқболжон Узоқов, Достонбек Отаболаев, Баҳринисо Бобоева ва Севинч Раҳимовага мазкур турнирда омад кулиб боқмади.
