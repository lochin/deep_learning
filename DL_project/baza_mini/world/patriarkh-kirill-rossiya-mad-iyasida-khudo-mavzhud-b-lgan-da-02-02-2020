Патриарх Кирилл : "Россия мадҳиясида Худо мавжуд бўлган давлат бўлса, нега бу Конституциямизда ёзилмаслиги керак?“

Патриарх Кирилл ўзининг патриархлик интронизациянинг 11 йиллиги билан уюштирилган маросимда, Россия федерациясининг давлат мадҳиясида худо атамасининг мавжудлигини таъкидлаб, Россия фуқароларининг аксарияти художўйлигини, бош қомусда яратганнинг киритилиши шартлигини, фуқароларнинг эътиқодини қонунан мустаҳкамланиши кераклигини таклиф қилган. Бу ҳақда newsru. com ахборот нашри бир қанча хабарлардан иқтибос келтириб мақола тайёрлади.

Нафақат православлар, балки бошқа дин вакилларининг ҳам худолари ягона эканлигини уқтириб, Aгар Россия мадҳиясида Худо мавжуд бўлган давлат бўлса, нега бу Конституциямизда ёзилмаслиги керак?“ — дея хабар қолдирган Патриарх Кирил ўз Tелеграм-каналида

Рус православ черкови раҳбари Худога бўлган ишончни “ахлоқий, ҳам шахсий, ҳам ижтимоий ва сиёсий“ жихатларни ташкил этувчи ғоявий таклиф деб атади ва барчани худонинг конституцияда мавжуд бўлишига тарғиб қилинишига чақирди.

Конституцияга тузатишлар киритиш бўйича ишчи гуруҳнинг раиси Aндрей Клишас Рисега, патриархнинг бу ташаббуси кўриб чиқилишини маълум қилган.

Давлат Думаси Давлат қурилиши ва қонун ҳужжатлари қўмитаси раисининг биринчи ўринбосари Юрий Напсо, Mосква радиосига берган интервюсида патриархнинг баёнотини номақбул деб атади. “Бу кераксиз конфессиялараро тортишувларни ва зиддиятларни бошланишига сабаб бўлади. Россиядаги Mусулмонлар Aллоҳга сиғинишади, бутпарастлар тошга, сувга ва оловга сиғинишади, атеистлар ҳеч кимга сиғинмайдилар. Кейин ҳамма ўзининг худоси ва эътиқодини конституцияга киритишга ҳаракат қилади” деди у.

Мухолифатчи Aндрей Кураев НСН (национальная служба новостей) эфирида патриархнинг фикрини шарҳлади.

У “Сиёсий аскетизм гени православликка қўшилмаганини таъкидлаб, Бизнинг Епископларимиз сосиска ва колбаса ҳамда ўзларини бошқа ҳузур-ҳаловатдан воз кечгандек кўрсатишади, Aммо одамлар устидан диний бошқарув имконияти пайдо бўлганда, улар ҳеч қачон буни рад этмасдан, ишга киришиб кетадилар”, деб айтди.

Сиёсатчи Дмитрий Гудков патриархнинг ташаббусини танқид қилиб, “Худо Конституцияда акс этиши мумкин эмас, Конституция фуқаролар ҳуқуқларининг кафолати ҳақида! Фаришталар ёки жинларнинг ҳуқуқлари ҳақида эмас” деб ёзди.

“Левада“ марказида ўтказилган сўров натижаларига кўра, россияликларнинг 47 фоизи Президентнинг Конституцияга киритилган ўзгартишларини Владимир Путиннинг ваколатларини кенгайтириш ва 2024 йилдан кейин ҳокимиятда қолиш учун ҳаракат деб билишади. 44% фикрига кўра, давлат бошқарувини такомиллаштириш учун кўпчилик аҳоли манфаатларини ҳисобга олган ҳолда тузатишлар киритилиши керак.

Россия конституциясига тузатишлар киритиш учун 15 кун керак бўлади, у жорий йилнинг 11 феврал кунида бўлиб ўтиши керак, аммо таклифлар кўплиги сабабли, кўриб чиқиш февралнинг охири — март бошигача қолдирилиши мумкин.

Россия федерацияси Президенти Владимир Путин 30 январ куни жамоатчилик вакиллари билан ўтказган учрашувида, “ Одамлар ушбу овоз бериш пунктларига келиб, ушбу ўзгаришларни хоҳлайсизми ёки йўқми, деган масалани ўзлари ҳал этишлари керак.

фуқароларимиз аслида ўзгартиришлар тўғрисидаги қонунни қабул қиладиган ёки уни рад этадиган якуний ҳокимиятдир, агар конституция ўзгартиришларини Бутунроссия қўллаб-қувватламаса, мазкур қонунга имзо чекмаслиги мумкинлигини таъкидлаган эди.

Эслатиб ўтамиз, Давлат Думаси биринчи ўқишда маъқуллаган Президент конституциясининг 22 моддасига киритилган тузатишларга қўшимча равишда, ишчи гуруҳга яна 200 га яқин таклиф келиб тушди.

Улар орасида Россиянинг Иккинчи Жаҳон урушидаги “ғолиб куч“ мақомини мустаҳкамлаш, рус тилини асосий тил сифатида бирлаштириш ва православлик асосий дин (гарчи бу конституциянинг биринчи бобига зид бўлса ҳам), шунингдек президентни бош ҳарфларда “Олий Ҳукмдор“ деб ўзгартириш киритиш таклифлари билдирилган.