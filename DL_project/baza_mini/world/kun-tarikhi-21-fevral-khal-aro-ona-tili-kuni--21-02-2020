КУН ТАРИХИ: 21 февраль — Халқаро она тили куни

ЮНEСКО Бош конференцияси томонидан 1999 йил 17 ноябрда эълон қилинган "Халқаро она тили куни" 2000 йилдан бери ҳар йили 21 февралда тил ва маъданий хилма-хилликни ва кўп тилли давлатларни ривожлантириш мақсадида нишонланади. 

Ушбу кун 1952 йил 21 февралда Дака (ҳозирги Бангладеш пойтахти)да содир бўлган воқеаларни хотирлаш учун танланган, ўзларининг бенгал тилини ҳимоя қилиш ва давлат тилларидан бири сифатида тан олиниши учун намойиш ўтказган талабалар мамлакатнинг полицияси ўқларидан нобуд бўлган.

ЮНEСКО ҳисоб-китобларига кўра, дунёдаги тахминан 6 минг тилнинг ярми яқинда ўз она тилларида сўзлашувларини йўқотиши мумкин. Ҳар икки ҳафтада дунёда битта тил йўқолади.