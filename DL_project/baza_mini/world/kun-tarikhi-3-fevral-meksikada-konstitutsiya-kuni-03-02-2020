КУН ТАРИХИ: 3 февраль — Мексикада Конституция куни

Мексиканинг миллий байрами – Мексикада Конституция куни 1857 ва 1917 йилги Конституциялар қабул қилинганлиги муносабати билан мамлакатда февралнинг биринчи душанба куни мазкур сана нишонланади.

1917 йил 5 февралда эълон қилинган амалдаги Конституция либерал демократик характерни сақлаб қолди, шу билан бирга, инқилобий қоидаларни ҳам ўз ичига олди.

Мексика 31 та штат ва битта федерал округдан иборат. Конституция штатларга марказий ҳукуматнинг ваколатларини берди, аммо амалда Мексика штатлари ҳақиқий ҳокимиятни чеклаган.