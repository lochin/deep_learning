AҚШда президентлик сайловида ғолиб чиққан Жо Байден маъмуриятидаги лавозимларга илк номзодлар бугун эълон қилиниши керак.
Билл Клинтоннинг спикери ҳамда Байденнинг кўп йиллик маслаҳатчиси (жумладан миллий хавфсизлик масалалари бўйича), 58 ёшли Энтони Блинкен Оқ уйнинг 46-раҳбари қўл остида давлат котиби бўлиши мумкин. Байденнинг собиқ маслаҳатчиси Хиллари Клинтон ва Барак Обама, 44 ёшли Жейк Салливан ҳам президентнинг миллий хавфсизлик бўйича ёрдамчиси лавозимига номзод қилиб кўрсатилади.

Федерал захира тизимининг собиқ раҳбари, 74 ёшли Жанет Еллен ёки Федерал захира кенгаши аъзоси Лаел Браинард (қайси бири бўлса ҳам ушбу лавозимда илк аёл) янги президент маъмуриятида молия вазири лавозимига асосий даъвогар сифатида қаралмоқда.

76 ёшли Жон Керри ҳукуматга президентнинг иқлим масалалари бўйича махсус маслаҳатчиси сифатида қайтиши мумкин. Кузатувчиларнинг таъкидлашича, Жо Байденнинг назарида иқлим ва экологик муаммолар муҳим аҳамият касб этади.

Илк бор Ички хавфсизлик вазирлигини испан Aмерикаси вакили – Гаванада туғилган 60 ёшли Aлехандро Маёркас бошқариши мумкин. У адвокат ёрдамчиси лавозимидан то AҚШ Фуқаролик ва иммиграция хизмати раҳбарлигигача бўлган йўлни босиб ўтган.

Байден миллий хавфсизлик бўйича маслаҳатчининг собиқ ўринбосари Aврил Хейнсни Миллий разведка бошлиғи этиб тайинламоқчи. У 2015-2017 йилларда ушбу лавозимда ишлаган ва ундан олдин Марказий разведка бошқармаси директорининг ўринбосари сифатида ҳам фаолият олиб борган.

Ва ниҳоят, 2013-2017 йилларда давлат котибининг Aфрика ишлари бўйича ёрдамчиси бўлиб ишлаган Линда Томас-Гринфилд AҚШнинг БМТдаги доимий вакили лавозимига тайёрланмоқда.

Айрим экспертлар аллақачон янги президент маъмурияти таркибини "Барак Обаманинг учинчи кабинети" деб аташмоқда.