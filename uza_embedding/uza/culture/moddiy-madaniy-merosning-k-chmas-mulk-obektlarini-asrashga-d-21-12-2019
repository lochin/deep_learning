Моддий маданий мероснинг кўчмас мулк объектларини асрашга доир фаолият лицензияланади

Ўзбекистон Республикаси Вазирлар Mаҳкамасининг “Моддий маданий мероснинг кўчмас мулк объектларини асрашга доир фаолиятни лицензиялаш тўғрисидаги низомни тасдиқлаш ҳақида”ги қарори қабул қилинди.

Ҳужжатга мувофиқ, моддий маданий мероснинг кўчмас мулк объектларини асрашга доир фаолият лицензияланади.

Лицензия лицензия даъвогарининг сўровномасига кўра 1- ва 2-тоифалар бўйича берилади.

Яъни объектнинг Республика ва маҳаллий аҳамиятга эга эканлиги Ўзбекистон Республикаси Mаданият вазирлигининг буйруғи билан белгиланади.

Лицензия амал қилиш муддати чекланмаган муддатга берилади.

Лицензия бериш тўғрисидаги сўровнома билан мурожаат қилган юридик шахсга лицензия объектларнинг тегишли тоифасида асрашга доир фаолиятни амалга ошириш учун берилади.

Қарор 20 декабрь санасидан кучга кирган.