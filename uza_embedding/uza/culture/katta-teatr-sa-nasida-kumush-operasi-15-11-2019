Катта театр саҳнасида “Кумуш” операси

Алишер Навоий номидаги Ўзбекистон Давлат академик катта театрида Абдулла Қодирийнинг “Ўтган кунлар” романи асосида “Кумуш” операсипремьераси бўлиб ўтди.

Опера Абдулла Қодирий таваллудининг 125 йиллигига бағишлаб ҳомийлар “Sothis Aegis” ва Шодиев халқаро фонди кўмагида халқ шоири Усмон Азим томонидан (Абдулла Қодирийнинг оиласи билан келишилган ҳолда) янги таҳрирда яратилди. Либереттони Мариинск театри режиссёри Эркин Габитов саҳналаштирган. Мусиқий материалнинг янги талқини муаллифи Мирхалил Маҳмудов.

– Опера орқали театр саҳнасида томошабинга роман қаҳрамонларини янги шаклда тақдим этишга ҳаракат қилдик, - дейди Усмон Азим. – Асар мумтоз тилда ёзилган. Айрим замонавий деталлар, солистлар либосида озгина ўзгариш бўлган. Томошабинга ўша давр руҳини беришга ҳаракат қилганмиз. Асарнинг янги талқини устида икки йил иш олиб борилди ва у санъатшунос мутахассислар томонидан илиқ қарши олинди.
