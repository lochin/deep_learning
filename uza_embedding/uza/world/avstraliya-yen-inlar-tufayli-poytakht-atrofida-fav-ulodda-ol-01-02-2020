Австралия: ёнғинлар туфайли пойтахт атрофида фавқулодда ҳолат эълон қилди

Австралия ҳукумати ўрмон ёнғинлари авж олиши туфайли пойтахт минтақасида фавқулодда ҳолат жорий этилганини эълон қилди. Аланга пойтахт ва унинг теграсига хавф солмоқда, дейилади BBC тарқатган маълумотда.

Минтақа жанубидаги 18,5 гектар ҳудуд ёнғин ичида қолган. Пойтахт минтақаси вазири Эндрю Баррнинг таъкидлашича, ҳаво ҳарорати ошиши туфайли ёнғин назоратдан чиқиб кетиши мумкин. Шаҳар четидаги аҳоли эвакуацияга шай туришга чақирилган.

Маълумот учун, Австралиядаги кенг қамровли ўрмон ёнғинлари ўтган йилнинг сентябридан буён давом этмоқда.