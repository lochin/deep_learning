Беларусь-АҚШ: “совуқчилик даври” ниҳоясига етдими?

БЕЛТА ахборот агентлиги хабарда беришича, Беларусь Президенти Александр Лукашенко АҚШ билан муносабатларда “совуқчилик давр” ниҳоясига етганини таъкидлаган.

Ушбу баёнот куни кеча АҚШ давлат котибининг Беларусга амалга оширган илк ташрифи ортидан эълон қилинди.

“Мен америкаликлар бизнинг катта дўстимиз, дея олмайман албатта, лекин совуқчилик даври энди ортда қолганини айтмоқчиман”, деди мамлакат раҳбари. Шунингдек, у бунинг учун кимлардир “хавотир олиб, кўз ёши тўкмаса” ҳам бўлади, деган.

Унинг таъкидлашича, Беларусь республикаси “буюк империя” билан муносабатларини тикламоқда.
