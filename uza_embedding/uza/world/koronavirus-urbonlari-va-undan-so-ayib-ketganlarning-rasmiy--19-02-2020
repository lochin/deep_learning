Коронавирус қурбонлари ва ундан соғайиб кетганларнинг расмий статистикаси эълон қилинди

Маълум бўлишича, коронавирусни юқтириб олганларнинг 19 фоизидан ортиғи соғайиб кетган, 2,7 фоизи вафот этган. Қолганлари врач назорати остида турибди.

Бу ҳақда Хитой соғлиқни сақлаш ва гигиена масалалари бўйича минтақавий қўмитаси маълум қилди.

Марказий ҳукумат эълон қилган статистикада келтирилишича, беморларнинг қарийб 15 фоизи оғир аҳволда, 3,2 фоизи эса ўлим тўшагида ётибди.
“Вируснинг тарқалиш тенденцияси аста-секин ижобий томонга ўзгармоқда”, — дея таъкидлади Хитой давлати соғлиқни сақлаш ва гигиена масалалари бўйича қўмитанинг расмий вакили Ми Фэн.

Шунингдек, унинг айтишича, ўтган куни илк бор касалликни юқтирганларга қараганда, ундан тузалиб кетганлар сони кўп қайд этилган. 

Шундай экан, Хитойда коронавирус тарқалиши ўзининг чўққисига етиб бўлди. Вирус юқтириш ҳолатлари бундан буён пасая бошлайди ва яқин келажакда вазият яхши томонга ўзгаради, дейилади мазкур хабарда.