Коронавирусга қарши дори қачон чиқарилиши маълум бўлди

Хитой соғлиқни сақлаш давлат қўмитаси раиси ўринбосари Цзэн Исиньнинг таъкидлашича, янги турдаги коронавирусга қарши препарат апрель ойининг иккинчи ярмида чиқарилади. Дориларнинг айримлари аллақачон ҳайвонларда синаб кўрилмоқда.

"Аввало мутахассислар фаол ингредиентларни аниқлаб, унга тўғри келадиган вирус штаммини саралаб олиши керак. Иккинчи босқичда, технологик ишлаб чиқарилиши, сифат назорати йўлга қўйилади. Қатор тажрибалар олиб борилади ва хавфсизлик даражаси бўйича экспертизадан ўтказилади. Шундан кейингина дорини клиник синовга жўнатиш мумкин бўлади", дейилади хабарда.

Ҳозиргача Хитойда коронавирусни юқтириб олганлар 76 минг кишига етди. 2247 киши касаллик қурбони бўлган, 18 минг бемор тузалиб уйига қайтди.