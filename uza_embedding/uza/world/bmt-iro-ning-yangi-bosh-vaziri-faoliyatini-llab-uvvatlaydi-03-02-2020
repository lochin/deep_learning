БМТ Ироқнинг янги бош вазири фаолиятини қўллаб-қувватлайди

БМТ бош котибининг Ироқ бўйича махсус вакили Жанин Хеннис-Пласшерт Муҳаммад Тавфиқ Алавий мамлакатнинг янги бош вазири этиб тайинланганини олқишлади.

Бу ҳақда REGNUM агентлиги “Anadolu Ajansi” маълумотига таяниб хабар тарқатди.

1 февраль куни Ироқ Президенти Барҳам Солиҳ шу пайтгача алоқа вазири бўлиб турган Алавийга янги ҳукуматни шакллантиришни топширганди.

Эслатиб ўтамиз, Ироқнинг аввалги бош вазири Одил Абдул Маҳдий намойишлар давомида истеъфо беришга мажбур бўлганди.