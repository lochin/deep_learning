АҚШ коронавирус хавфи туфайли Хитойни “қизил рўйхат”га киритди

АҚШ коронавирус тарқалиши сабабли, фуқароларини Хитойга асло бормасликка чақирмоқда. Ҳозир бу мамлакат бориш мумкин бўлмаган мамлакат сифатида АҚШнинг “қизил рўйхати”га киритилган, деб хабар тарқатди РИА новости.

Давлат департаменти Хитойни энг юқори хавф даражасида қайд этди. “Ухан шаҳрида тарқалган коронавирус туфайли Хитойга саёҳат қилманг”, — дейилади давлат департаменти тарқатган хабарда. Хитойда бўлиб турган америкаликларни эса зудлик билан мамлакатни тарк этишга чақирди.

Куни кеча Россия ҳам Хитой билан чегараларини ёпган эди. Сўнгги хабарларга қараганда, Хитойда вирусга чалинганлар сони 9692 кишига етган. Шунингдек, касалланиши мумкин бўлган 15 мингта ҳодиса қайд этилган. Вирусга чалинганлар билан алоқа қилган 100 мингдан ортиқ одам карантинда ушлаб турилибди. Офат қурбонлари сони 213 кишига етди.
