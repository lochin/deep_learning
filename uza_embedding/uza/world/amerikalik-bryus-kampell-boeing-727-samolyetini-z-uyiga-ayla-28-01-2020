Америкалик Брюс Кампелл "Боеинг 727" самолётини ўз уйига айлантирди

Олтмиш тўрт ёшли Брюс Кампелл электротехника муҳандиси бўлиб ишлаган. Ҳозир нафақада. У доим ноодатий янгиликлар қилишни ёқтиради. Йигирма ёшида Орегон штатидаги Ҳиллсборо ўрмонида 10 гектар ер участкасини 23000 долларга сотиб олган. Хўш, нега дерсиз? Чунки аниқ режаси бор эди. Шунга мувофиқ, эски самолёт ва катта ер олиб, дунёдаги энг ноёб уйни яратди. 

Кампелл ёшлигидан эски нарсалардан янги буюмлар яратишга қизиқар эди. Аслида унинг ер сотиб олишдан мақсади, турли хил эски юк кемалардан антиқа уй яратиш эди. 
1999 йилда Кемпбелл Олимпия ҳаво йўлларидан “Боеинг 727” самолётини 100 минг долларга сотиб олди. Бироқ уни Афина шаҳридан Орегондаги ўрмонга олиб бориш муаммоси турганди. Транспорт харажатлари эса Кампелл учун тахминан 120 минг долларга тушди. Оқибатда ҳаво лайнерининг умумий нархи 220 минг долларга айланди.

Самолёт ҳақида тўхталсак, унинг ички қисмида керакли барча қулайликлар мавжуд. Деярли барча қисмлари ва жиҳозлари аслидек сақланган. Кемпбелл самолёт бортига кир ювиш машинасини ҳам жойлади.
Лайнер бортида собиқ электромеханик футонда ухлайди, микротўлқинли печда овқат пиширади, асосан дон ва консерваланган овқат истеъмол қилади.

Балки Кемпелл каби самолётда яшашни хоҳловчилар топилмас, эҳтимол. Лекин бу антиқа янгилик бизни янги ғоялар ўйлашга мажбур қилади.