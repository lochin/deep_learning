Шавкат Мирзиёев: Инвесторларни қўллаб-қувватлаш мақсадида уларга солиқларни бўлиб-бўлиб тўлаш механизми жорий этилади

Вазирлар Маҳкамаси қиймати 200 миллион доллар тўғридан-тўғри инвестициялар ҳисобига амалга оширилаётган рақамли маркировка ва онлайн касса лойиҳасини алоҳида назоратга олиши керак. 

Жорий йилда 23 миллиард долларлик инвестициялар ўзлаштирилади ҳамда 206 та янги йирик қувватлар ишга туширилади.Жумладан “Шўртангазкимё” комплексида синтетик суюқ ёқилғиси “Навоийазот” АЖда азот кислотаси ва амиак, корбамит ишлаб чиқариш қуввати барпо этилади. Тошкент-металлургия янги заводи, Тошкент метросининг Сирғали тармоғи, ер усти Ҳалқа йўлининг биринчи босқичи ишга туширилади.

Инвесторларни қўллаб-қувватлаш мақсадида уларга солиқларни бўлиб-бўлиб тўлаш, инфратузилма яратиш харажатларини қисман давлат томонидан қоплаш механизми жорий этилади.