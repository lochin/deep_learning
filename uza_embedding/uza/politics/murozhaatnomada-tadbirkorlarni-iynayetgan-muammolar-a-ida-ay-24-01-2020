Мурожаатномада тадбиркорларни қийнаётган муаммолар ҳақида айтилди

Президент тадбиркорни энг кўп қийнаётган соҳа – лицензиялар ва рухсатномалар бериш тартибини жиддий ўзгартириш бўйича гапирди. 

Очиқ айтиш керак, мавжуд 280 га яқин лицензия ва рухсатномалар орасида фаолият турлари ҳисобини юритиш, маблағ ундириш ёки шунчаки назорат қилиш учун жорий қилинганлари ҳам кўп. Бу эса тадбиркорларнинг ҳақли эътирозларига сабаб бўлмоқда. Шу сабабли Адлия вазирлиги, Савдо-саноат палатаси, Бизнес-омбудсман 2020 йил 1 мартга қадар лицензия ва рухсатномалар бериш тизимини тубдан қайта кўриб чиқиб, уларнинг сонини камида 2 ёки 3 баробарга қисқартириш бўйича аниқ таклифлар берсин, деди давлатимиз раҳбари. 