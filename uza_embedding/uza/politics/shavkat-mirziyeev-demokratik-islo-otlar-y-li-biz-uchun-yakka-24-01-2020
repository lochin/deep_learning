Шавкат Мирзиёев: Демократик ислоҳотлар йўли — биз учун яккаю ягона ва энг тўғри йўлдир

Аввал хабар берганимиздек, Президентимиз Шавкат Мирзиёев парламентга 2019 йилда амалга оширилган асосий ишлар якуни ва Ўзбекистон Республикасини 2020 йилда ижтимоий-иқтисодий ривожлантиришнинг энг устувор йўналишларига бағишланган Мурожаатнома йўлламоқда.

Унда давлатимиз раҳбари ўтган 2019 йилда “Янги Ўзбекистон – янги сайловлар” шиори остида ўтган сайловлар натижасида мамлакатимизда демократ вазият вужудга келганини алоҳида таъкидлади. 

Партияларнинг сиёсий фаоллигини ошириш долзарб вазифа эканини қайд этди. Шу билан бирга маҳаллий Кенгашларга сайловларнинг уч поғонали тизимини янада оптималлаштириш, унда туман ва шаҳар комиссияларининг ўрнини ошириш керак. 

“Барча депутат ва сенаторларга, уларнинг тимсолида бутун Ўзбекиcтон халқига мурожаат қилиб айтмоқчиман, демократик ислоҳотлар йўли биз учун яккаю ягона ва энг тўғри йўлдир” 