Эрон-АҚШ зиддияти халқаро парвозларни чекламоқда

Россия ва Украина Эрондаги воқеалар туфайли Эрон ва Ироқ бўйлаб ҳаво ҳудудларида парвозларни тўхтатди. 

Россия Федерал ҳаво транспорти агентлиги (Роавиация) Россиянинг авиакомпанияларига Эрон, Ироқ, Форс ва Уммон давлатларининг ҳаво ҳудудларидан фойдаланмасликни тавсия қилди. 

Aгентликнинг телеграммасида фуқаро самолётларининг халқаро парвозлари мавжуд бўлган хавфлар тўғрисида кейинги хабарни беришидан олдин РОСАВИАЦИЯ, Россия Федерациясининг фуқаролик самолётлари, шу жумладан, транзит рейслари учун Эрон, Ироқ, Форс ва Уммон кўрфази ҳудудлари орқали ҳаво бўшлиғидан фойдаланмасликни тавсия қилади, дейилган. 

Tеҳрон аэропортида қулаган Украина самолётидан кейин, бир қатор халқаро авиакомпаниялар ҳам Эронга амалга ошириладиган парвозларни номаълум муддатга тўхтатиб қўйишган. 

Украина халқаро авиакомпанияси ўзининг фейсбукдаги саҳифасида “Бугундан бошлаб, Tеҳронга рейсларини номаълум муддатга тўхтатиб қўйишга қарор қилди” деб ёзди. 

Украина халқаро авиакомпаниясининг Boeing-737 самолёти чоршанба куни эрталаб Tеҳрон жанубидаги аэропортдан Киевга учаётиб қулаган. Ҳалокатга учраган кема бортида 177 йўловчи ва экипаж бўлган, уларнинг барчаси вафот этган. 

Самолёт ҳалокати Эроннинг Ироқдаги Aмерика ҳарбий базаларига ракета ҳужумини уюштирганидан кўп ўтмай содир бўлгани сабабли, тахминлар орасида Эрон ракетасининг АҚШ ҳарбий базаларига учирилгани эҳтимоли илгари сурилган эди. 

Яқин Шарқдаги ҳарбий фаоллик ва сиёсий таранглик туфайли AҚШнинг фуқаролик парвозлари Яқин Шарқнинг катта қисмида, шу жумладан, Эрон, Ироқ, Форс ва Уммон давлатлари бўйлаб тақиқланган. 

Хитой Ироқ ва Эрондаги воқеаларни диққат билан кузатаётганини айтди, аммо бу давлатларга авиарейсларни тўхтатгани ҳақида ҳали хабар бермади. 