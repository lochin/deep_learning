Ҳар биримиз ҳалоллик вакцинаси билан эмланган бўлишимиз лозим

Давлатимиз раҳбари ўз Мурожаатномасида жамиятимизнинг ривожига тўсқинлик қилаётган энг оғриқли масала – коррупция муаммосига тўхталиб, бу иллат турли кўринишда намоён бўлиб тараққиётимизга ғов бўлаётганини айтиб ўтди.

– Бу иллатни йўқ қилмас эканмиз, раҳбарларимизни, ҳалоллик вакцинаси билан эмламас эканмиз, давлатимиз иқтисодиётини юксалтириш, халқимиз ҳаётини фаровон қилишдек эзгу мақсадимизга асло эриша олмаймиз, деди жумладан Президент.
– Коррупция ҳар биримизнинг атрофимизда юрибди, шунинг учун, унга қарши ҳамма бир бўлиб курашиш лозим.

Бу ишни тизимли йўлга қўйиш этиш учун алоҳида орган ташкил этилади. Бу орган ҳамма соҳани микроскоп орқали синчиклаб кузатиб боради. 
Бу борада уч ой муддатда фармон тайёрланиши лозим, дея таъкидлади давлатимиз раҳбари.