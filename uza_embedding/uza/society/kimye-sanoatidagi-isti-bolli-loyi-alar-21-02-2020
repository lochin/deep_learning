Кимё саноатидаги истиқболли лойиҳалар

“Навоийазот” акциядорлик жамиятида кейинги йилларда йирик модернизация ишлари билан бирга, истиқболли инвестициявий лойиҳалар амалга оширилмоқда.

Хусусан, 9 мингдан ортиқ ишчи меҳнат қилаётган “Navoiyazot” АЖда аммиак ва карбамид, азот кислотаси, поливинилхлорид (ПВХ), каустик сода ва метанол ишлаб чиқариш бўйича 3 йирик инвестиция лойиҳа тузилиб, аниқ дастурлар асосида муайян ишлар олиб борилаётир. 

Кимё мажмуасидаги умумий қиймати 500 миллион долларга тенг ПВХ, каустик сода ва метанол ишлаб чиқариш лойиҳасининг ишга туширилиши 900 дан ортиқ иш ўрни яратиш, йилига 100 минг тонна поливинилхлорид, 71,8 минг тонна каустик сода, 300 минг тонна метанол тайёрлаш имконини беради. 

