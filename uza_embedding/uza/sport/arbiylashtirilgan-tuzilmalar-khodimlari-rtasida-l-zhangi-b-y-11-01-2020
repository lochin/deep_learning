Ҳарбийлаштирилган тузилмалар ходимлари ўртасида Қўл жанги бўйича Ўзбекистон чемпионатига старт берилди

Ўзбекистон қуролли кучлари ташкил этилганлигининг 28 йиллиги хамда Ватан ҳимоячилари куни муносабати билан “Ўзбекистон” спорт мажмуасида ҳарбийлаштирилган тузилмалар ходимлари ўртасида Қўл жанги бўйича Ўзбекистон чемпионати бошланди.

Унда мамлакатимизнинг етти жамоаси, яъни Ўзбекистон ички ишлар вазирлиги, Мудофаа вазирлиги, Фавқулодда вазиятлар вазирлиги, Миллий гвардия, Президент давлат хавфсизлик хизмати, Давлат хавфсизлик хизмати, Давлат божхона қўмитаси ходимлари ғолиблик учун курашмоқда. Саралаш натижаларига кўра, (60 кг) ИИВ вакили Турсунов Шаҳбоз ярим финалда ғолибликни қўлга киритиб, финалга йўлланмани қўлга киритди. 
 
Финал жанглари эстрада юлдузлари иштирокидаги концерт дастури билан соат 16.00 да бошланади.

Чемпионат якуни бўйича батафсил маълумот берилади.
