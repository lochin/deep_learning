ДЗЮДО: Полвонларимиз йилнинг илк халқаро турнирига йўл олишди

Жорий йилнинг 23-35 январь кунлари Исроил пойтахтида “Tel Aviv Grand Prix 2020” мусобақаси бўлиб ўтади. Унда Илиас Илиадис бош мураббийлигидаги 13 нафар дзюдочимиз ҳам иштирок этади.

Тель-Авив Гран-приси мавсумнинг илк IJF турнири ҳисобланади. Ушбу мусобақада беш қитъанинг 85 давлатидан жами 583 (331 эркак, 252 аёл) нафар дзюдочи совринлар учун, қолаверса, Токио-2020 Олимпиадасига бериладиган қимматли рейтинг очколар учун кураш олиб боради.

Ғолибга 700, кумуш медаль соҳибига 490, бронза медаль совриндорларига 350 рейтинг очкоси тақдим этилади. Бешинчи ўринга 252, еттинчи ўрин эгаларига эса 182 балл берилади.

Халқаро турнирда ватанимиз спорт шарафини ҳимоя қилувчи спортчиларимиз:

Эркаклар:

-60 кг: Кемран Нуриллаев
-66 кг: Шаҳрам Аҳадов, Сардор Нуриллаев
-73 кг: Ҳикматуллоҳ Тўраев
-81 кг: Шарофиддин Болтабоев, Камолиддин Расулов
-90 кг: Давлат Бобонов
-100 кг: Муҳаммадкарим Ҳуррамов
+100 кг: Бекмурод Олтибоев, Алишер Юсупов

Қизлар:

-52 кг: Диёра Келдиёрова
-70 кг: Гулноза Матниязова
-78 кг: Нодира Йўлдошева

Бош мураббий – Илиас Илиадис
Мураббийлар – Ўктам Раҳмонов, Тому Тори
Менежер – Равшан Аҳмаджонов
Шифокорлар – Жавлон Ҳасанов, Нелли Стромм.
