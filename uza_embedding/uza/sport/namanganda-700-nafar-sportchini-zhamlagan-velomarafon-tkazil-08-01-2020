Наманганда 700 нафар спортчини жамлаган веломарафон ўтказилди

Наманган вилояти ҳокимлиги ташаббуси билан Норин туманида ташкил этилган веломарафонда ҳудуддан 700 нафардан зиёд ҳаваскор спортчи ва кўнгилли ёшлар иштирок этди.

Марафон иштирокчилари 5 километрлик масофада жисмоний чиниққанлик ва чаққонлик борасида шахсий имкониятларини синаб кўрди.

Мусобақа якунига кўра, ёшлар ўртасида 12-сонли умумтаълим мактабининг 7-синф ўқувчиси С. Ғуломов, катталар ўртасида 16-умумтаълим мактабининг жисмоний тарбия фани ўқитувчиси М. Тошматов ҳамда аёллар ўртасида 19-умумтаълим мактабининг информатика фани ўқитувчиси М. Аҳмедова марра чизиғини биринчи бўлиб босиб ўтди.

Оммавий спорт ва соғлом турмуш тарзини кенг тарғиб қилишга қаратилган бундай мусобақалар вилоятнинг бошқа туманларида ҳам ўтказилади.