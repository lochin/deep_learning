​Токио-2020 учун амалий ҳаракат: таэквондочиларимизни иккита турнир кутиб турибди

Шу йил Токио шаҳри мезбонлик қилувчи Олимпия ҳамда Паралимпия ўйинлари олдидан бошқа спорт турлари сингари таэквондода ҳам очко берувчи мусобақалар бошланди.

Спортчиларимиз 31 январь - 2 февраль кунлари БААнинг Фужайра шаҳрида анъанавий «Fujairah Open» мусобақаси бўлиб ўтади.

Мазкур турнирда Ўзбекистон терма жамоаси 7 нафар спортчи билан иштирок этиши режалаштирилган. Шунингдек, терма жамоамизнинг қолган аъзолари худди шу муддатда Туркияда ўтадиган «Turkish Open» мусобақасида қатнашишади. 

«Fujairah Open» мусобақасида юртимиз шарафини ҳимоя қиладиган таэквондочилар рўйхати:

-63 кг - Ниёз Пулатов 
-68 кг - Сардор Тоиров
-80 кг - Шуҳрат Салаев
+87 кг - Дмитрий Шокин
-53 кг - Чарос Қаюмова
-62 кг - Феруза Содиқова
-67 кг - Нигора Турсунқулова

Маълумот ўрнида, таэквондо бўйича Ўзбекистон терма жамоаси 2014-2019 йиллар давомида «Fujairah Open» мусобақасида жами 26 та олтин, 18 та кумуш ва 26 та бронза, умумий 70 та медални қўлга киритган.
