Футболчиларимиз финалдан қуруқ қолди, аммо олимпиада йўлланмаси учун кураш давом этади

Ўзбекистон олимпия терма жамоаси Таиландда 23 ёшгача бўлган футболчилар ўртасида ўтаётган Осиё чемпионатининг ярим финалида мағлубиятга учради.

Ўзбекистон олимпия терма жамоаси қитъа биринчилигининг ярим финал босқичида Саудия Арабистони термаси билан рақобатлашди. Кескин ва муросасиз ўтган ўйинда футболчиларимиз 0-1 ҳисобида имкониятни бой бериб қўйди.

Энди футболчиларимиз Осиё чемпионатининг бронза медали билан биргаликда Олимпия ўйинлари йўлланмаси учун куч синашади. Ушбу баҳсда терма жамоамиз Жанубий Корея ва Австралия термалари ўртасидаги ўйинда мағлуб бўлган жамоа билан рақобатлашади.
