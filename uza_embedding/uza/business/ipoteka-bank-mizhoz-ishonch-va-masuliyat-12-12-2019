Ипотека – банк : Мижоз, ишонч ва масъулият

Мамлакатимизнинг нуфузли молия муассасаларидан бири “Ипотека-банк” ҳам иқтисодий жараёнларда фаол иштирок этиш билан бирга намунали хизматлари билан мижозлар ишончига сазовор бўлмоқда. Буни банкнинг Ангрен филиали фаолияти мисолида ҳам кўриш мумкин. Айни кунда филиалда 5 та хизмат кўрсатувчи касса ва филиалдан ташқарида Ангрен шаҳри худуди бўйлаб 2 та махсус касса аҳолига хизмат кўрсатиб келмоқда. Бундан ташқари, 40 нафар МИБ инспекторлари билан шартнома имзоланган ҳолда ҳудуддаги 51 та маҳаллага ҳам хизмат кўрсатиш ташкил этилган. 

Банк хизматлари кўрсатишни янада такомиллаштириш, соддалаштириш ва фаолият тезкорлигини таъминлаш тадбирлари изчил амалга оширилиши туфайли хизмат кўрсатиш кўлами кундан-кунга кенгаймоқда. Жумладан, филиалга ташриф буюрган мижозларга замонавий қулайликлар яратиш мақсадида электрон навбат кутиш хизмати жорий қилинган. 
Кези келганда айтиш керакки, биргина касса ходими кун давомида 200 дан ортиқ мижозларга хизмат кўрсатади. Ангрен шаҳрининг асосий қисмига хизмат кўрсатувчи мазкур кассаларга куннинг қайси пайтида борманг мижозлар билан гавжум бўлади. Бу ҳолат аҳолининг банкимизга бўлган мустаҳкам ишончидан далолатдир. 

Мижозлар ўртасида ўтказилган сўровнома натижаларига кўра, “Нега айнан Ипотека-банкни танладингиз” деган саволга қуйидагича жавоблар олинди: 

• Кўрсатилган хизматга алоҳида хизмат хақи ундирилмайди. 

• Бошқа банкларда тўлов суммасидан 0.5% - 1% гача хизмат хақи ундирилади. 

• Ипотека-банкда тўловлар ўз вақтида ўтади. Тўловлар тегишли манзилга етиб боради.

• Барча коммунал хизматлар бўйича шартномалар мавжуд. 

“Ипотека-банк” АТИБнинг Ангрен филиалида аҳолига тезкор, намунали банк хизматларини тақдим этиш доимий эътиборда. Янгиликка интилиш, замонавий ахборот коммуникацияларидан унумли фойдаланилаётгани самарасида мижозлар сафи кенгайиб бормоқда. Аҳамиятлиси, мижозларнинг сарсон бўлишини олдини олиш билан бирга аҳолини ижтимоий қўллаб-қувватлаш мақсадида тўловлар учун банк хизмат ҳақи ундирилмайди. Мобил илова орқали барча тўловларни амалга ошириш ишларининг соддалаштирилаётгани ҳам мижозлар учун яна бир қулайликдир. Жойларда мижозларга бу иловага уланиш ва ундан фойдаланиш бўйича тушунтириш ишлари олиб борилмоқда. 

Тушунтиришлар давомида “истеъмол кредит” ва “онлайн микроқарз” хизматларимиздан фойдаланиш орқали мобил телефон сотиб олиш имкониятлари мавжудлиги тўғрисида эслатмалар берилмоқда. 

Хулоса қилиб айтганда, ҳар бир мижознинг ишончини йўқотмаслик, юксак дид, жаҳон андозаларига мос ва хос, сифатли ва кафолатли хизмат кўрсатиш, унинг турларини соддалаштириб, мижозбоп қилиб бориш «Ипотека-банк» АТИБнинг асосий ва муҳим иш фаолиятига айланган. 

«Ипотека-банк» АТИБ – Имконият яратамиз! 

Банк ахборот хизмати маълумотлари асосида тайёрланди.​