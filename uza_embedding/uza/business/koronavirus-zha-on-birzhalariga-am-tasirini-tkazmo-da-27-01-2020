Коронавирус жаҳон биржаларига ҳам таъсирини ўтказмоқда

Хитойда тарқалган янги турдаги 2019-nCoV коронавирус билан боғлиқ хабарлар жаҳон бозорларида ваҳима туғдирмоқда: турли мамлакатларда биржа индекслари бир неча фоизга тушиб кетди. 

Энг кучли пастлашиш Шанхай биржасида қайд этилди, яъни Shanghai Composite индекси 2,8 фоизга тушган. 

Хитойнинг асосий индекси 30 йиллик тарихида бундай пастлашишни бошдан кечирмаган эди. 

Европанинг Stoxx 600 индекси эса 1,83 фоизга тушган, Япониянинг Nikkei 225 индекси 2,03 фоизга пастлади, Москва биржаси индекси ҳам 1,95 фоизни бой берди. 

Халқаро молиячиларнинг таъкидлашича, инвесторлар янги касаллик тарқалгани ва қурбон бўлганлар ҳақидаги хабардан ваҳимага туша бошлашган. 

Бундай пайтда энг ишончли актив ҳисобланган олтиннинг нархи эса 0,62 фоизга ёки 9,9 долларга кўтарилиб, унцияси 1581,8 долларга сотилмоқда. Япония пули иена ва Швейцария франки ҳам мустаҳкамланди. 