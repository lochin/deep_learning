Банк-молия Академиясида ЕТТБ делегация аъзолари иштирокида семинар ўтказилди

Бугун Банк-молия Академиясида Миллийбанк ҳамкорлигида Европа тикланиш ва тараққиёт банки (ЕТТБ) вакиллари иштирокида семинар ўтказилди. 

Мазкур семинарда ЕТТБ 2022 йилда Лондон банклараро таклифлар ставкаси (LIBOR) ни бекор қилиш масаласига тўхталиб ўтди. 

Семинарда Академия профессор-ўқитувчилари ва тингловчилари ҳамда мамлакатимизда фаолият юритувчи тижорат банклари – Миллий банк, “ASIA ALLIANCE BANK”, “Hi-Tech Bank”, Халқ банки ва бошқа банк бошқарувчи кадрлари иштирок этишди.    

Маълумот учун: ЛИБОР (ингл. London Interbank Offer Rate, LIBOR) – Лондон банклараро таклифлар ставкаси. Лондон банклараро бозорида турли валюталарда ва турли муддатларга (бир кундан бир йилгача) маблағлар таклифи билан чиқадиган банклар томонидан тақдим этиладиган банклараро кредитлар бўйича ўртача фоиз ставкаси. Ставка Британия банк ассоциацияси томонидан ҳар куни 11:30 (Ғарбий Европа вақти бўйича) танланган банклар томонидан тақдим этиладиган маълумотлар асосида қайд этилади. 